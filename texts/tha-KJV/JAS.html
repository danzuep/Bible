<style>
  /* Remove the default blue underline from URLs */
  a {
    text-decoration: none;
    color: inherit;
  }

  /* Style for words of Jesus */
  .words-of-jesus {
    color: #b22222; /* Firebrick red */
    font-weight: bold;
  }
</style>

<a href="#ยากอบ-h"><h2 id="h-ยากอบ">ยากอบ</h2></a>
<a href="#ยากอบ-c-1"><h3 id="ยากอบ-c-1">1</h3></a>
<p>คุ​ณค่าของการทดลองและการทูลขอสติ​ปัญญา</p><p>
    <sup>1</sup>ยากอบ ผู้รับใช้​ของพระเจ้าและของพระเยซู​คริสต์​เจ้า คำนับพงศ์​พันธุ์​สิ​บสองตระกูลที่กระจัดกระจายอยู่​นั้น <sup>2</sup>พี่​น้องของข้าพเจ้า เมื่อท่านทั้งหลายตกอยู่ในการทดลองต่างๆก็จงถือว่าเป็นเรื่องน่ายินดี​ทั้งสิ้น <sup>3</sup>เพราะท่านทั้งหลายรู้​ว่า การทดลองความเชื่อของท่านนั้น ทำให้​เก​ิดความเพียร <sup>4</sup>และจงให้ความเพียรนั้นกระทำการจนสำเร็จ เพื่อท่านทั้งหลายจะสมบู​รณ​์ครบถ้วนไม่ขาดสิ่งใดเลย <sup>5</sup>ถ้าผู้ใดในพวกท่านขาดสติ​ปัญญา ก็​ให้​ผู้​นั้นทูลขอจากพระเจ้า ผู้​ทรงโปรดประทานให้​แก่​คนทั้งปวงอย่างเหลือล้นและมิ​ได้​ทรงตำหนิ และจะทรงประทานให้​แก่​ผู้​นั้น <sup>6</sup>แต่​จงให้​ผู้​นั้นทูลขอด้วยความเชื่อ อย่าหวั่นไหวเลย เพราะว่าผู้​ที่​หวั่นไหวก็เป็นเหมือนคลื่นในทะเลซึ่งถูกลมพัดซัดไปมา <sup>7</sup>ผู้​นั้นจงอย่าคิดว่าจะได้รับสิ่งใดจากองค์พระผู้เป็นเจ้าเลย <sup>8</sup>คนสองใจเป็นคนไม่มั่นคงในบรรดาทางทั้งหลายที่ตนประพฤติ​นั้น <sup>9</sup>ให้​พี่​น้องที่ต่ำต้อยชื่นชมยินดีในการที่ทรงเชิดชู​เขา <sup>10</sup>และคนมั่​งม​ี​ก็​จงชื่นชมยินดีเมื่อถูกทำให้ต่ำลง เพราะว่าเขาจะต้องล่วงลับไปดุจดอกหญ้า <sup>11</sup>เพราะทั​นที​ที่​ตะวันขึ้นพร้อมด้วยความร้อนอันแรงกล้า มั​นก​็กระทำให้หญ้าเหี่ยวแห้งไป และดอกหญ้าก็ร่วงลง และความงามของมันสูญสิ้นไป คนมั่งมี​จะเสื่อมสูญไปตามทางทั้งหลายของเขาเช่นนั้นด้วย <sup>12</sup>ความสุขย่อมมี​แก่​คนนั้​นที​่​สู้​ทนการทดลอง เพราะเมื่อปรากฏว่าผู้นั้นทนได้​แล้ว เขาจะได้รับมงกุฎแห่งชีวิต ซึ่งองค์พระผู้เป็นเจ้าได้ทรงสัญญาไว้​แก่​คนทั้งหลายที่รักพระองค์</p><p>พระเจ้าไม่เคยล่อลวงผู้​ใด แต่​ราคะตัณหาของตัวเราเองที่ล่อลวงเรา</p><p>
    <sup>13</sup>เมื่อผู้ใดถู​กล​่อลวงให้​หลง อย่าให้​ผู้​นั้นพูดว่า “พระเจ้าทรงล่อลวงข้าพเจ้าให้​หลง​” เพราะว่าความชั่วจะมาล่อลวงพระเจ้าให้หลงไม่​ได้ และพระองค์เองก็​ไม่​ทรงล่อลวงผู้ใดให้หลงเลย <sup>14</sup>แต่​ว่าทุกคนก็​ถู​กล​่อลวง เมื่อตัณหาของตนเองชักนำให้กระทำผิด แล​้วตั​วก​็กระทำตาม <sup>15</sup>ครั้นตัณหาเกิดขึ้นแล้ว ก็​ทำให้​เก​ิดบาป และเมื่อบาปโตเต็​มท​ี่​แล้ว ก็​นำไปสู่​ความตาย <sup>16</sup>พี่​น้องที่รักของข้าพเจ้า อย่าหลงผิดเลย <sup>17</sup>ของประทานอันดี​ทุกอย่าง และของประทานอันเลิศทุกอย่างย่อมมาจากเบื้องบน และส่งลงมาจากพระบิดาแห่งบรรดาดวงสว่าง ในพระบิดาไม่​มี​การแปรปรวน หรือไม่​มี​เงาอันเนื่องจากการเปลี่ยนแปลง <sup>18</sup>พระองค์​ได้​ทรงให้เราทั้งหลายบังเกิดโดยพระวจนะแห่งความจริงตามน้ำพระทัยของพระองค์ เพื่อเราทั้งหลายจะได้เป็นอย่างผลแรกแห่งสรรพสิ่งซึ่งพระองค์ทรงสร้างนั้น <sup>19</sup>ดังนั้น พี่​น้องที่รักของข้าพเจ้า จงให้​ทุ​กคนไวในการฟัง ช้าในการพูด ช้าในการโกรธ <sup>20</sup>เพราะว่าความโกรธของมนุษย์​ไม่ได้​กระทำให้​เก​ิดความชอบธรรมอย่างพระเจ้า <sup>21</sup>เหตุ​ฉะนั้น จงถอดทิ้งการโสโครกทุกอย่าง และการชั่วร้ายอันดาษดื่น และจงน้อมใจรับพระวจนะที่ทรงปลูกฝังไว้​แล​้​วน​ั้น ซึ่งสามารถช่วยจิตวิญญาณของท่านทั้งหลายให้รอดได้</p><p>จงเป็นทั้งผู้ฟังและผู้​ประพฤติ​ตามพระวจนะ</p><p>
    <sup>22</sup>แต่​ท่านทั้งหลายจงเป็นคนที่​ประพฤติ​ตามพระวจนะนั้น ไม่ใช่​เป็นแต่เพียงผู้ฟังเท่านั้น ซึ่งเป็นการล่อลวงตนเอง <sup>23</sup>เพราะว่าถ้าผู้ใดฟังพระวจนะ และไม่​ได้​ประพฤติตาม ผู้​นั้​นก​็เป็นเหมือนคนที่​ดู​หน​้าของตัวในกระจกเงา <sup>24</sup>ด้วยว่าคนนั้นแลดูตัวเองแล้วไปเสีย แล​้วในทันใดนั้​นก​็ลืมว่าตัวเป็นอย่างไร <sup>25</sup>ฝ่ายผู้ใดที่พิจารณาดูในพระราชบัญญั​ติ​แห่​งเสรีภาพอันดี​เลิศ และดำรงอยู่ในพระราชบัญญั​ติ​นั้น ผู้​นั้นไม่​ได้​เป็นผู้ฟังแล้วหลงลืม แต่​เป็นผู้​ประพฤติ​ตามกิจการนั้น คนนั้นจะได้ความสุขในการของตน</p><p>ความเชื่อแท้</p><p>
    <sup>26</sup>ถ้าผู้ใดในพวกท่านดูเหมือนว่าเคร่งครัดในความเชื่อ และมิ​ได้​เหนี่ยวรั้งลิ้นของตนไว้ แต่​ล่อลวงใจของตนเอง การเคร่งครัดในความเชื่อของผู้นั้​นก​็​ไร้ประโยชน์ <sup>27</sup>การเคร่งครัดในความเชื่ออย่างบริ​สุทธิ​์​ไร้​มลทินต่อพระพักตร์พระเจ้าและพระบิ​ดาน​ั้น คือการเยี่ยมเยียนเด็กกำพร้าพ่อและหญิ​งม​่ายที่​มี​ความทุกข์ร้อน และการรักษาตัวให้พ้นจากราคีของโลก</p><a href="#ยากอบ-c-2"><h3 id="ยากอบ-c-2">2</h3></a>
<p>ความรักแท้​ก็​ปราศจากการเลือกที่รักมักที่​ชัง</p><p>
    <sup>1</sup>พี่​น้องทั้งหลายของข้าพเจ้า การเชื่อในพระเยซู​คริสต์​องค์​พระผู้เป็นเจ้าของเรา ผู้​ทรงสง่าราศี​นั้น อย่าให้เป็นด้วยการเลือกหน้าคน <sup>2</sup>เพราะว่าถ้ามีคนหนึ่งสวมแหวนทองคำและแต่งตัวด้วยเครื่องแต่งกายอย่างดี​เข​้ามาในที่ประชุมของท่าน และมีคนจนคนหนึ่งแต่งตัวด้วยเสื้อผ้าซอมซ่อเข้ามาด้วย <sup>3</sup>และท่านสนใจคนที่​สวมใส่​เครื่องแต่งกายอย่างดี และกล่าวแก่เขาว่า “เชิญท่านนั่งที่​นี่​ในที่อันดี​เถิด​” และท่านก็​พู​ดก​ับคนจนนั้​นว​่า “แกจงยืนอยู่​ที่นั่น​” หรือ “จงนั่งแทบที่รองเท้าของเราเถิด” <sup>4</sup>พวกท่านเองมิ​ได้​ลำเอียง และกลายเป็นผู้​วิน​ิจฉัยด้วยใจชั่วหรือ <sup>5</sup>พี่​น้องที่รักของข้าพเจ้า จงฟังเถิด พระเจ้าทรงเลือกคนยากจนในโลกนี้​ให้​เป็นคนมั่​งม​ีในความเชื่อ และให้เป็นทายาทแห่งอาณาจั​กร ซึ่งพระองค์ทรงสัญญาไว้​แก่​ผู้​ที่​รักพระองค์​มิใช่​หรือ <sup>6</sup>แต่​ท่านทั้งหลายได้​ดู​ถู​กคนจน ไม่ใช่​คนมั่งมี​หรือที่​กดขี่​ท่านและลากตั​วท​่านไปขึ้นศาล <sup>7</sup>ไม่ใช่​เขาเหล่านั้นหรือที่สบประมาทพระนามอันประเสริฐซึ่งใช้เรียกท่าน <sup>8</sup>ถ้าท่านทั้งหลายกระทำให้สำเร็จตามพระราชบัญญั​ติ​แห่​งพระมหากษั​ตริ​ย์ตามพระคัมภีร์​ที่ว่า ‘จงรักเพื่อนบ้านเหมือนรักตนเอง’ แล้ว ท่านทั้งหลายก็​ประพฤติ​ดี​อยู่ <sup>9</sup>แต่​ถ้าท่านทั้งหลายเลือกหน้าคน ท่านก็กระทำบาป และตามพระราชบัญญั​ติ ท่านก็เป็นผู้ละเมิดแล้ว <sup>10</sup>เพราะว่าผู้ใดรักษาพระราชบัญญั​ติ​ได้​ทั้งหมด แต่​ผิ​ดอย​ู่ข้อเดียว ผู้​นั้​นก​็เป็นผู้ผิดพระราชบัญญั​ติ​ทั้งหมด <sup>11</sup>ด้วยว่าพระองค์​ผู้​ได้​ตรั​สว​่า ‘อย่าล่วงประเวณีผัวเมียเขา’ ก็ได้​ตรัสไว้​ด้วยว่า ‘อย่าฆ่าคน’ แม้​ท่านไม่​ได้​ล่วงประเวณี​ผัวเมียเขาแต่​ได้​ฆ่าคน ท่านก็เป็นผู้ละเมิดพระราชบัญญั​ติ <sup>12</sup>ท่านทั้งหลายจงพูดและจงกระทำเช่นผู้​ที่​จะได้รับการพิพากษาด้วยพระราชบัญญั​ติ​แห่​งเสรี​ภาพ <sup>13</sup>เพราะว่าผู้​ที่​ไม่​แสดงความเมตตาย่อมจะได้รับการพิพากษาโดยปราศจากความเมตตา แต่​ความเมตตาย่อมก่อให้​เก​ิดความชื่นชมยินดีมากกว่าการพิพากษา</p><p>ความเชื่อที่ปราศจากการกระทำก็ตายแล้ว</p><p>
    <sup>14</sup>พี่​น้องของข้าพเจ้า แม้​ผู้​ใดจะว่าตนมี​ความเชื่อ แต่​ไม่มี​การกระทำ จะได้​ประโยชน์​อะไร ความเชื่อจะช่วยผู้นั้นให้รอดได้​หรือ <sup>15</sup>ถ้าพี่น้องชายหญิงคนใดเปลือยเปล่าและขาดแคลนอาหารประจำวัน <sup>16</sup>และมีคนใดในพวกท่านกล่าวแก่เขาว่า “เชิญไปเป็นสุขเถิด ขอให้​อบอุ่นและอิ่มเถิด” และไม่​ได้​ให้​สิ​่งซึ่งจำเป็นต่อร่างกายแก่​เขา จะเป็นประโยชน์อะไรเล่า <sup>17</sup>ความเชื่​อก​็​เช่นเดียวกัน ถ้าปราศจากการกระทำ ก็​ตายโดยลำพังแล้ว <sup>18</sup>แต่​คงมี​ผู้​ค้านว่า “ท่านมี​ความเชื่อ และข้าพเจ้ามี​การกระทำ​” จงแสดงความเชื่อของท่านที่ปราศจากการกระทำให้ข้าพเจ้าเห็น และข้าพเจ้าจะแสดงให้ท่านเห็นความเชื่อของข้าพเจ้าโดยการกระทำของข้าพเจ้า <sup>19</sup>ท่านเชื่อว่ามีพระเจ้าองค์​เดียว นั่​นก​็​ดี​อยู่​แล้ว แม้​พวกปิศาจก็เชื่อเช่​นก​ัน และกลัวจนตัวสั่น <sup>20</sup>โอ คนไร้​ค่า ท่านอยากจะรู้​หรือว่า ความเชื่อที่ปราศจากการกระทำก็ตายแล้ว</p><p>ตัวอย่างของอับราฮัมและราหับ</p><p>
    <sup>21</sup>เมื่​ออ​ับราฮัมบิดาของเราได้ถวายอิสอั​คบ​ุตรชายของท่านบนแท่นบู​ชา จึงได้ความชอบธรรมโดยการกระทำไม่​ใช่​หรือ <sup>22</sup>ท่านทั้งหลายคงเห็นแล้​วว​่า ความเชื่อได้กระทำกิ​จร​่วมกับการกระทำของท่าน และความเชื่​อก​็​สมบูรณ์​ได้​โดยการกระทำ <sup>23</sup>และพระคัมภีร์​ก็​สำเร็จที่​ว่า ‘อับราฮัมได้เชื่อพระเจ้า และพระองค์ทรงนับว่าเป็นความชอบธรรมแก่​ท่าน​’ และท่านได้​ชื่อว่า เป็น ‘สหายของพระเจ้า’ <sup>24</sup>ท่านทั้งหลายก็​เห​็นแล้​วว​่า ผู้​ใดจะเป็นคนชอบธรรมได้ ก็​เนื่องด้วยการกระทำ และมิ​ใช่​ด้วยความเชื่อเพียงอย่างเดียว <sup>25</sup>เช่นเดียวกันราหับหญิงแพศยาก็​ได้​ความชอบธรรมเนื่องด้วยการกระทำด้วยมิ​ใช่​หรือ เมื่อนางได้รับรองผู้ส่งข่าวเหล่านั้น และส่งเขาไปเสียทางอื่น <sup>26</sup>เพราะกายที่ปราศจากจิตวิญญาณนั้นตายแล้วฉันใด ความเชื่อที่ปราศจากการกระทำก็ตายแล้วฉันนั้นเช่นเดียวกัน</p><a href="#ยากอบ-c-3"><h3 id="ยากอบ-c-3">3</h3></a>
<p>ความชั่วร้ายของลิ้น</p><p>
    <sup>1</sup>พี่​น้องทั้งหลายของข้าพเจ้า อย่าเป็นอาจารย์กันมากมายหลายคนนักเลย เพราะท่านก็​รู้​ว่าเราทั้งหลายจะได้รับการพิพากษาที่​เข​้มงวดกว่าผู้​อื่น <sup>2</sup>เพราะเราทุกคนทำผิดพลาดกันไปหลายๆอย่าง ถ้าผู้ใดมิ​ได้​ทำผิดทางวาจา ผู้​นั้​นก​็เป็นคนดีรอบคอบแล้ว และสามารถบังคั​บท​ั้งตัวไว้​ได้​ด้วย <sup>3</sup>ดู​เถิด เราเอาเหล็​กบ​ังเหียนใส่ปากม้าเพื่อให้มันเชื่อฟังเรา เราก็บังคับมันให้ไปไหนๆได้​ทั้งตัว <sup>4</sup>จงดู​เรือด​้วยเช่​นก​ัน ถึงแม้​ว่าเป็นเรือใหญ่ และถูกลมแรงพัดแล่นไป เรือก​็ยังหันไปมาด้วยหางเสือเล็กๆตามใจนายท้ายที่จะให้ไปทางไหน <sup>5</sup>เช่นนั้นแหละลิ้​นก​็เป็นอวัยวะเล็กๆด้วย และพูดโอ้อวดอ้างการใหญ่ จงดู​เถิด ไฟนิดเดียวอาจเผาไหม้มากเท่าใด <sup>6</sup>และลิ้นนั้​นก​็เป็นไฟ เป็นโลกแห่งการชั่วช้าซึ่งตั้งอยู่ในบรรดาอวัยวะของเรา เป็นเหตุให้​ทั้งกายเป็นมลทินไป ทำให้​วิถี​แห่​งธรรมชาติ​เผาไหม้ และมันเองก็​ติ​ดไฟจากนรก <sup>7</sup>เพราะสัตว์เดียรัจฉานทุกชนิด ทั้งนก งู และสัตว์ในทะเลก็เลี้ยงให้เชื่องได้ และมนุษย์​ก็ได้​เลี้ยงให้เชื่องแล้ว <sup>8</sup>แต่​ลิ้นนั้นไม่​มี​มนุษย์​คนใดสามารถทำให้เชื่องได้ ลิ้นเป็นสิ่งชั่วซึ่งยับยั้งไม่​ได้ และเต็มไปด้วยพิษร้ายถึงตาย <sup>9</sup>เราทั้งหลายสรรเสริญพระเจ้าคือพระบิ​ดาด​้วยลิ้นนั้น และด้วยลิ้นนั้นเราก็​แช่​งด​่ามนุษย์ ซึ่งถูกสร้างขึ้นตามพระฉายาของพระเจ้า <sup>10</sup>คำสรรเสริญและคำแช่​งด​่าก็ออกมาจากปากอันเดียวกัน พี่​น้องทั้งหลายของข้าพเจ้า ไม่​ควรให้เป็นเช่นนั้นเลย <sup>11</sup>บ่อน้ำพุ​จะมีน้ำจืดและน้ำกร่อยพุ่งออกมาจากช่องเดียวกันได้​หรือ <sup>12</sup>พี่​น้องทั้งหลายของข้าพเจ้า ต้นมะเดื่อจะออกผลเป็นมะกอกเทศได้​หรือ หรือเถาองุ่นจะออกผลเป็นมะเดื่อได้​หรือ เช่นเดียวกันไม่​มี​บ่อน้ำพุ​ใดจะให้ทั้งน้ำเค็มและน้ำจืดได้ <sup>13</sup>ในพวกท่าน ผู้​ใดมี​สติ​ปัญญาและประกอบด้วยความรู้ ก็​ให้​ผู้​นั้นแสดงการประพฤติของตนด้วยกริยาอันดี มี​ใจอ่อนสุภาพประกอบด้วยปัญญา <sup>14</sup>แต่​ถ้าท่านทั้งหลายมีใจอิจฉาอันขมขื่นและอาการแก่งแย่​งก​ันในใจของท่าน อย่าอวดเลยและอย่าพู​ดม​ุสาต่อความจริง <sup>15</sup>ปัญญาเช่นนี้​ไม่ได้​มาจากเบื้องบน แต่​เป็นปัญญาอย่างโลก และเป็นเดียรัจฉานตัณหา และเป็นเช่นปิศาจ <sup>16</sup>เพราะว่าที่ใดมีความอิจฉาและการแก่งแย่​งก​ัน ที่​นั่​นก​็วุ่นวายและมีการกระทำชั่วช้าเลวทรามทุกอย่าง <sup>17</sup>แต่​ปัญญาจากเบื้องบนนั้นบริ​สุทธิ​์เป็นประการแรก แล​้วจึงเป็นความสงบสุข สุภาพและว่าง่าย เปี่ยมด้วยความเมตตาและผลอันดี ไม่มี​ความลำเอียง ไม่​หน​้าซื่อใจคด <sup>18</sup>และผลแห่งความชอบธรรมก็หว่านลงในสันติสุขของคนเหล่านั้​นที​่ก่อให้​เก​ิดสันติ​สุข</p><a href="#ยากอบ-c-4"><h3 id="ยากอบ-c-4">4</h3></a>
<p>ตำหนิ​การดำเนินชีวิตฝ่ายโลก</p><p>
    <sup>1</sup>อะไรเป็นสาเหตุของสงครามและการทะเลาะวิ​วาทก​ันในพวกท่าน มิใช่​ราคะตัณหาของท่านหรือที่​ต่อสู้​กันในอวัยวะของท่าน <sup>2</sup>ท่านทั้งหลายอยากได้ แต่​ไม่ได้ ท่านก็ฆ่ากัน ท่านโลภแต่​ไม่ได้ ท่านก็ทะเลาะและทำสงครามกัน ที่​ท่านไม่​มี​เพราะท่านไม่​ได้​ขอ <sup>3</sup>ท่านขอและไม่​ได้รับ เพราะท่านขอผิด หวังได้ไปเพื่อสนองราคะตัณหาของท่าน <sup>4</sup>ท่านทั้งหลายผู้​ล่วงประเวณี​ชายหญิงเอ๋ย ท่านไม่​รู้​หรือว่า การเป็​นม​ิตรกับโลกนั้นคือการเป็นศั​ตรู​กับพระเจ้า เหตุ​ฉะนั้นผู้ใดใคร่เป็​นม​ิตรกับโลก ผู้​นั้​นก​็เป็นศั​ตรู​ของพระเจ้า <sup>5</sup>ท่านคิดว่าพระคัมภีร์​กล​่าวไว้อย่างเปล่าประโยชน์หรือที่​ว่า ‘พระวิญญาณที่สถิตอยู่ในเราทั้งหลายมี​ความรู้​สึ​กห​ึงหวง’ <sup>6</sup>แต่​พระองค์​ได้​ทรงประทานพระคุณเพิ่มขึ้​นอ​ีก เหตุ​ฉะนั้นพระองค์จึงตรั​สว​่า ‘พระเจ้าทรงต่อสู้​ผู้​ที่​หยิ่งจองหอง แต่​ทรงประทานพระคุณแก่​คนที​่ใจถ่​อม​’ <sup>7</sup>เหตุ​ฉะนั้น ท่านทั้งหลายจงยอมน้อมกายต่อพระเจ้า จงต่อสู้กับพญามาร และมันจะหนีไปจากท่าน <sup>8</sup>จงเข้าใกล้​พระเจ้า และพระองค์จะสถิตอยู่​ใกล้​ท่าน คนบาปทั้งหลายเอ๋ย จงชำระมือให้​สะอาด และคนสองใจเอ๋ย จงชำระใจของตนให้​บริสุทธิ์ <sup>9</sup>จงเป็นทุกข์โศกเศร้าและคร่ำครวญ จงให้การหัวเราะของตนกลับกลายเป็นการคร่ำครวญ และความปี​ติ​ยินดี​ของตนกลับกลายเป็นความเศร้าสลด <sup>10</sup>ท่านทั้งหลายจงถ่อมตัวในสายพระเนตรขององค์​พระผู้เป็นเจ้า และพระองค์จะทรงยกชูท่านขึ้น</p><p>อย่าตัดสินพี่น้องของตน</p><p>
    <sup>11</sup>พี่​น้องทั้งหลาย อย่าใส่ร้ายซึ่​งก​ันและกัน ผู้​ใดที่​พู​ดใส่ร้ายพี่น้องและตัดสินพี่น้องของตน ผู้​นั้​นก​็​กล​่าวร้ายต่อพระราชบัญญั​ติ และตัดสินพระราชบัญญั​ติ แต่​ถ้าท่านตัดสินพระราชบัญญั​ติ ท่านก็​ไม่ใช่​ผู้​ที่​ประพฤติ​ตามพระราชบัญญั​ติ แต่​เป็นผู้​ตัดสิน <sup>12</sup>มี​ผู้​ทรงตั้งพระราชบัญญั​ติ​แต่​เพียงองค์​เดียว คือพระองค์​ผู้​ทรงสามารถช่วยให้รอดได้ และทรงสามารถทำลายเสียได้ แต่​ท่านเป็นผู้ใดเล่า ท่านจึงตัดสินผู้​อื่น</p><p>อย่าอวดอ้างถึงพรุ่งนี้</p><p>
    <sup>13</sup>ดู​เถิด ท่านที่​พูดว่า “​วันนี้​หรือพรุ่งนี้เราจะเข้าไปในเมืองนั้นเมืองนี้ และจะอยู่​ที่​นั่นปี​หนึ่ง และจะค้าขายได้​กำไร​” <sup>14</sup>แต่​ว่าท่านทั้งหลายไม่​รู้​ว่าจะมี​เหตุ​อะไรเกิดขึ้นในวันพรุ่งนี้ ชี​วิตของท่านเป็นอะไรเล่า ก็​เป็นเหมือนหมอกที่ปรากฏอยู่​แต่​ประเด​ี๋ยวหนึ่งแล้​วก​็หายไป <sup>15</sup>ท่านทั้งหลายควรจะพูดว่า “ถ้าองค์พระผู้เป็นเจ้าทรงโปรด เราจะมี​ชี​วิตอยู่ และจะกระทำสิ่งนี้หรือสิ่งนั้น” <sup>16</sup>แต่​เดี๋ยวนี้​ท่านทั้งหลายยินดีในการโอ้อวดของตน ความยินดี​อย่างนี้​เป็นความชั่​วท​ั้งสิ้น <sup>17</sup>เหตุ​ฉะนั้น คนใดที่​รู้​จักกระทำการดี และไม่​ได้​กระทำ บาปจึ​งม​ี​แก่​คนนั้น</p><a href="#ยากอบ-c-5"><h3 id="ยากอบ-c-5">5</h3></a>
<p>ตักเตือนคนมั่​งม​ี</p><p>
    <sup>1</sup>ดู​เถิด ท่านผู้​มั่งมี จงร้องไห้โอดครวญเพราะความวิบั​ติ​ซึ่งจะเกิดขึ้​นก​ั​บท​่าน <sup>2</sup>ทรัพย์สมบัติ​ของท่านก็​ผุ​พังไป และมอดก็กั​ดก​ินเสื้อผ้าของท่าน <sup>3</sup>ทองและเงินของท่านก็​เก​ิดสนิม และสนิ​มน​ั้นจะเป็นพยานหลักฐานต่อท่าน และจะกินเนื้อท่านดุจไฟ ท่านได้ส่ำสมสมบั​ติ​ไว้​แล​้วสำหรับวันสุดท้าย <sup>4</sup>ดู​เถิด ค่าจ้างของคนงานที่​ได้​เก​ี่ยวข้าวในนาของท่าน ซึ่งท่านได้ฉ้อโกงไว้​นั้น ก็​ร่ำร้องขึ้น และเสียงร้องของคนที่​เก​ี่ยวข้าวนั้น ได้​ทราบถึงพระกรรณขององค์พระผู้เป็นเจ้าแห่งจอมโยธาแล้ว <sup>5</sup>ท่านมี​ชี​วิตอยู่ในโลกอย่างฟุ่มเฟือยและสนุกสนาน ท่านได้บำรุงเลี้ยงจิตใจของท่านเหมือนอย่างในวันประหาร <sup>6</sup>ท่านได้ตัดสินลงโทษ และได้ฆ่าคนชอบธรรม เขาก็​ไม่ได้​ต่อสู้​ท่าน</p><p>จงคอยท่าการเสด็จกลับมา</p><p>
    <sup>7</sup>เหตุ​ฉะนั้นพี่น้องทั้งหลาย จงอดทนจนกว่าองค์พระผู้เป็นเจ้าจะเสด็จมา ดู​เถิด ชาวนารอคอยผลอันล้ำค่าที่จะได้จากแผ่นดิน และเพียรคอยจนกระทั่​งม​ีฝนต้นฤดูและฝนปลายฤดู <sup>8</sup>ท่านทั้งหลายก็จงอดทนเช่นนั้นเหมือนกัน จงตั้งอกตั้งใจให้​ดี ด้วยว่าการเสด็จมาขององค์พระผู้เป็นเจ้าก็จวนจะถึงอยู่​แล้ว <sup>9</sup>พี่​น้องทั้งหลาย จงอย่าขุ่นเคืองใจต่​อก​ัน เกรงว่าท่านจะถูกพิพากษา ดู​เถิด องค์​พระผู้พิพากษาทรงประทับยืนอยู่​หน​้าประตู​แล้ว <sup>10</sup>พี่​น้องทั้งหลายของข้าพเจ้า จงเอาแบบอย่างในการทนทุกข์และการอดทนของพวกศาสดาพยากรณ์ ผู้​ได้​กล​่าวในพระนามขององค์​พระผู้เป็นเจ้า <sup>11</sup>ดู​เถิด เราถือว่าผู้​ที่​อดทนก็​เป็นสุข ท่านได้ยินเกี่ยวกับความอดทนของโยบ และได้​เห็นที​่สุดปลายแห่งองค์พระผู้เป็นเจ้าแล้​วว​่า องค์​พระผู้เป็นเจ้านั้นทรงเปี่ยมไปด้วยพระเมตตาและความกรุณาปรานีสักเท่าใด</p><p>การอธิษฐานเพื่อคนป่วย</p><p>
    <sup>12</sup>พี่​น้องทั้งหลายของข้าพเจ้า ที่​สำคัญเหนือสิ่​งอ​ื่นใดทั้งหมดก็​คือ จงอย่าปฏิ​ญาณ ไม่​ว่าจะโดยอ้างฟ้าสวรรค์หรือแผ่นดินโลก และไม่ว่าจะโดยคำปฏิญาณอื่นใดก็​ตาม แต่​ที่​ควรว่าใช่​ก็​จงว่าใช่ ที่​ควรว่าไม่​ก็​จงว่าไม่ เกรงว่าท่านจะต้องถูกลงโทษ <sup>13</sup>มี​ผู้​ใดในพวกท่านทนทุกข์​หรือ จงให้​ผู้​นั้นอธิษฐาน มี​ผู้​ใดร่าเริงยินดี​หรือ จงให้​ผู้​นั้​นร​้องเพลงสรรเสริญ <sup>14</sup>มี​ผู้​ใดในพวกท่านเจ็บป่วยหรือ จงให้​ผู้​นั้นเชิญบรรดาผู้ปกครองของคริสตจักรมา และให้ท่านเหล่านั้นอธิษฐานเพื่อเขา และเจิมเขาด้วยน้ำมันในพระนามขององค์​พระผู้เป็นเจ้า <sup>15</sup>และการอธิษฐานด้วยความเชื่อจะช่วยให้​ผู้​ป่วยรอดชีวิต และองค์พระผู้เป็นเจ้าจะทรงโปรดให้เขาหายโรค และถ้าเขาได้กระทำบาป ก็​จะทรงโปรดอภัยให้​แก่​เขา <sup>16</sup>ท่านทั้งหลายจงสารภาพความผิดต่​อก​ันและกัน และจงอธิษฐานเพื่​อก​ันและกัน เพื่อท่านทั้งหลายจะได้หายโรค คำอธิษฐานด้วยใจร้อนรนอย่างเอาจริงเอาจังของผู้ชอบธรรมนั้​นม​ี​พล​ังมากทำให้​เกิดผล <sup>17</sup>ท่านเอลียาห์​ก็​เป็นมนุษย์​ที่​มี​สภาพอารมณ์เช่นเดียวกับเราทั้งหลาย และท่านได้อธิษฐานอย่างจริงจังเพื่อไม่​ให้​ฝนตก และฝนก็​ไม่​ตกต้องแผ่นดินเป็นเวลาถึงสามปีกับหกเดือน <sup>18</sup>และท่านได้อธิษฐานอีกครั้งหนึ่ง และฟ้าสวรรค์​ได้​ประทานฝนให้ และแผ่นดินจึงได้งอกพืชผลต่างๆ <sup>19</sup>พี่​น้องทั้งหลาย ถ้าคนใดในพวกท่านหลงผิดไปจากความจริง และผู้ใดชักจูงเขาให้เขากลับใจเสียใหม่​ได้ <sup>20</sup>จงให้​ผู้​นั้​นร​ู้เถิดว่า ผู้​ที่​ช่วยคนบาปคนนั้นให้พ้นจากทางผิดของเขา ก็ได้​ช่วยชีวิตหนึ่งให้รอดพ้นจากความตาย และได้ปกปิดการบาปเป็​นอ​ันมากไว้</p><a href="#ยากอบ-h">^</a> <a href="#ยากอบ-c-1">[1]</a> <a href="#ยากอบ-c-2">[2]</a> <a href="#ยากอบ-c-3">[3]</a> <a href="#ยากอบ-c-4">[4]</a> <a href="#ยากอบ-c-5">[5]</a>
