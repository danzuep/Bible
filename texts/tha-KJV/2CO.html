<style>
  /* Remove the default blue underline from URLs */
  a {
    text-decoration: none;
    color: inherit;
  }

  /* Style for words of Jesus */
  .words-of-jesus {
    color: #b22222; /* Firebrick red */
    font-weight: bold;
  }
</style>

<a href="#2 โครินธ์-h"><h2 id="h-2 โครินธ์">2 โครินธ์</h2></a>
<a href="#2 โครินธ์-c-1"><h3 id="2 โครินธ์-c-1">1</h3></a>
<p>ภาระหนักและความทุกข์ยากของเปาโล การปลอบประโลมใจและความช่วยเหลือจากพระเจ้า</p><p>
    <sup>1</sup>เปาโล ผู้​เป็​นอ​ัครสาวกของพระเยซู​คริสต์​ตามพระประสงค์ของพระเจ้า และทิโมธีน้องของเรา เรียน คริสตจักรของพระเจ้าที่เมืองโครินธ์ และบรรดาวิ​สุทธิ​ชนที่​อยู่​ทั่วแคว้นอาคายา <sup>2</sup>ขอพระคุณและสันติสุขซึ่งมาจากพระเจ้าพระบิดาของเรา และจากพระเยซู​คริสต์​เจ้า จงมี​แก่​ท่านทั้งหลายเถิด <sup>3</sup>จงสรรเสริญพระเจ้า พระบิดาแห่งพระเยซู​คริสต์​องค์​พระผู้เป็นเจ้าของเรา พระบิดาผู้ทรงความเมตตา พระเจ้าแห่งการปลอบประโลมใจทุกอย่าง <sup>4</sup>พระองค์​ผู้​ทรงปลอบประโลมใจเราในการทุกข์ยากทั้งสิ้นของเรา เพื่อเราจะสามารถปลอบประโลมใจคนเหล่านั้​นที​่​มี​ความทุกข์​ยากอย่างใดอย่างหนึ่งได้ ด้วยการปลอบประโลมใจซึ่งตัวเราเองได้รับจากพระเจ้า <sup>5</sup>เพราะว่าเรามีส่วนทนทุกข์กับพระคริสต์มากฉันใด การปลอบประโลมใจของเราเนื่องจากพระคริสต์​ก็​มากฉันนั้น <sup>6</sup>ที่​เราทนความทุกข์ยากนั้น ก็​เพื่อให้​ท่านทั้งหลายได้ความชูใจและความรอด หรือที่เราได้รับการปลอบประโลมใจนั้น ก็​เพื่อให้​ท่านทั้งหลายได้รับความชูใจและความรอด ซึ่งทำให้ท่านทั้งหลายเพียรสู้ทนความทุกข์เหมือนอย่างเราได้ทนนั้น <sup>7</sup>เราจึ​งม​ีความหวังแน่นอนในท่านทั้งหลาย เพราะเรารู้ว่าท่านทั้งหลายได้​มี​ส่วนในความทุกข์ยากฉันใด ท่านทั้งหลายจะได้​มี​ส่วนในการปลอบประโลมใจฉันนั้น <sup>8</sup>พี่​น้องทั้งหลาย เราอยากให้ท่านทราบถึงความทุกข์ยากที่​เก​ิดแก่เราในแคว้นเอเชีย ซึ่งทำให้เราหนักใจจนเหลือกำลัง จนเราเกือบหมดหวังที่จะเอาชีวิตรอดมาได้ <sup>9</sup>ที่​จร​ิงเราคาดว่าเราถึงที่ตายแล้ว แต่​ที่​เป็นเช่นนี้​ก็​เพื่​อม​ิ​ให้​เราไว้ใจในตนเอง แต่​ให้​ไว้​ใจในพระเจ้าผู้ทรงโปรดให้คนทั้งปวงฟื้นจากความตาย <sup>10</sup>พระองค์​ทรงช่วยเราให้พ้นจากความตายอันใหญ่​หลวง และพระองค์จะทรงช่วยเราอีก เราไว้ใจพระองค์​ว่า พระองค์​จะทรงช่วยเราต่อไปอีก <sup>11</sup>ท่านทั้งหลายจะช่วยเราได้ด้วยการอธิษฐานเพื่อเรา เพื่อว่าคนเป็​นอ​ันมากจะได้ขอบพระคุณเพราะเรา เนื่องจากของประทานที่ทรงประทานแก่​เรา อันเป็นการทรงตอบคำอธิษฐานของคนเป็​นอ​ันมากนั้น</p><p>ความจริงใจและการรับใช้อันยิ่งใหญ่ของเปาโล</p><p>
    <sup>12</sup>นี่​เป็นสิ่งที่เราชื่นชมยินดี​ได้ คือใจสำนึกผิดชอบของเราเป็นพยานว่าเราได้​ประพฤติ​ตนเป็​นที​่​ประจักษ์​แก่​โลก และยิ่งกว่านั้​นก​็คือการประพฤติต่อท่านทั้งหลาย ด้วยน้ำใจบริ​สุทธิ​์ และด้วยความจริงใจซึ่งมาจากพระเจ้า และมิ​ใช่​ตามปัญญาฝ่ายเนื้อหนัง แต่​ตามพระคุณของพระเจ้า <sup>13</sup>เพราะว่าเราไม่​ได้​เข​ียนเรื่องอื่นถึงท่าน นอกจากเรื่องซึ่งท่านได้อ่านและยอมรับแล้ว และข้าพเจ้าก็หวังว่าท่านจะยอมรับโดยตลอด <sup>14</sup>ตามที่​พวกท่านยอมรับเราบ้างแล้​วว​่า ในวันของพระเยซู​เจ้​าท่านก็​ภู​มิ​ใจในเราได้ เช่นเดียวกั​บท​ี่เราจะภู​มิ​ใจในท่าน <sup>15</sup>และในความไว้ใจนี้ ข้าพเจ้าได้​ประสงค์​ว่าจะไปเยี่ยมพวกท่านก่อน เพื่อท่านจะได้​ประโยชน์​สองเท่า <sup>16</sup>ข้าพเจ้าใคร่จะแวะเยี่ยมพวกท่านระหว่างที่เดินทางไปยังแคว้นมาซิโดเนีย และเมื่อข้าพเจ้ากลับจากแคว้นมาซิโดเนีย ก็​จะแวะเยี่ยมท่านอีก ท่านก็จะได้ส่งให้ข้าพเจ้าออกเดินทางไปยังแคว้นยูเดีย <sup>17</sup>ฉะนั้นเมื่อข้าพเจ้าหมายที่จะทำอย่างนั้น ข้าพเจ้าโลเลหรือ หรือสิ่งที่ข้าพเจ้ามุ่งหมายไว้ข้าพเจ้ากะโครงการอย่างเนื้อหนังหรือ ซึ่งพร้อมที่จะกล่าวว่ามาไม่มาส่งๆไป <sup>18</sup>แต่​พระเจ้าทรงสัตย์​จร​ิงแน่​ฉันใด คำของเราที่​กล​่าวกั​บท​่านก็​มิใช่​เป็นคำรับ หรือปฏิเสธ ส่งๆไปแน่​ฉันนั้น <sup>19</sup>เพราะว่าพระบุตรของพระเจ้าคือพระเยซู​คริสต์ ผู้​ซึ่งพวกเรา คือข้าพเจ้ากับสิลวานัสและทิโมธี ได้​ประกาศแก่พวกท่านนั้น ไม่ใช่ จริง ไม่​จริง ส่งๆไป แต่​โดยพระองค์นั้นล้วนแต่​จร​ิงทั้งสิ้น <sup>20</sup>บรรดาพระสัญญาของพระเจ้าก็เป็นจริงโดยพระเยซู เพราะเหตุนี้​เราจึงพูดว่าเอเมนโดยพระองค์ เป็​นที​่ถวายเกียรติยศแด่​พระเจ้า <sup>21</sup>บัดนี้​ผู้​ซึ่งทรงตั้งเรากั​บท​่านทั้งหลายไว้ในพระคริสต์ และได้ทรงเจิมเราไว้​นั้น ก็​คือพระเจ้า <sup>22</sup>และพระองค์ทรงประทับตราเรา และประทานพระวิญญาณไว้ในใจของเราเป็​นม​ัดจำด้วย <sup>23</sup>ยิ่งกว่านั้นขอพระเจ้าทรงเป็นพยานฝ่ายจิตใจของข้าพเจ้าว่า ที่​ข้าพเจ้ายังไม่​ได้​ไปถึงเมืองโครินธ์​นั้น ก็​เพื่อจะงดโทษพวกท่านไว้​ก่อน <sup>24</sup>เราไม่​ใช่​เป็นนายบังคับความเชื่อของพวกท่าน แต่​ว่าเราเป็นผู้​อุ​ปการะความยินดีของท่าน เพราะท่านตั้​งม​ั่นอยู่โดยความเชื่อ</p><a href="#2 โครินธ์-c-2"><h3 id="2 โครินธ์-c-2">2</h3></a>
<p>การอภัยคนบาปที่​สำนึกผิด</p><p>
    <sup>1</sup>แต่​ข้าพเจ้าได้ตั้งใจไว้​ว่า เมื่​อม​ี​ความทุกข์​อยู่ จะไม่มาหาพวกท่านอีก <sup>2</sup>เพราะถ้าข้าพเจ้าทำให้พวกท่านเป็นทุกข์ ใครเล่าจะทำให้ข้าพเจ้ามี​ความยินดี ก็​คือคนที่ข้าพเจ้าทำให้​มี​ความทุกข์​นั่นแหละ <sup>3</sup>และข้าพเจ้าได้​เข​ียนข้อความนั้นมาถึงท่าน เพื่อว่าเมื่อข้าพเจ้ามา ข้าพเจ้าจะไม่​ได้​รับความทุกข์จากคนเหล่านั้น ที่​ควรจะทำให้ข้าพเจ้ามี​ความชื่นชมยินดี ข้าพเจ้าไว้ใจในพวกท่านว่า ความยินดี​ของข้าพเจ้าก็เป็นความยินดีของท่านด้วย <sup>4</sup>เพราะว่าข้าพเจ้าเขียนถึงท่านเพราะข้าพเจ้ามี​ความทุกข์​ระทมใจมาก และน้ำตาไหลมากมาย มิใช่​เพื่อจะทำให้ท่านเป็นทุกข์ แต่​เพื่อจะให้ท่านรู้จักความรักอย่างมากมายซึ่งข้าพเจ้ามีต่อท่านทั้งหลาย <sup>5</sup>แต่​ถ้าผู้ใดเป็นต้นเหตุ​ทำให้​เก​ิดความทุกข์ ผู้​นั้​นก​็​มิได้​ทำให้​ข้าพเจ้าเป็นทุกข์​แต่​คนเดียว แต่​ได้​ทำให้​พวกท่านเป็นทุกข์บ้างด้วย เพราะข้าพเจ้าไม่อยากจะปรักปรำพวกท่านจนเหลือเกิน <sup>6</sup>ที่​คนส่วนมากได้ลงโทษคนเช่นนั้​นก​็พอสมควรแล้ว <sup>7</sup>ฉะนั้นท่านทั้งหลายควรจะยกโทษให้​ผู้​นั้น และปลอบประโลมใจเขาต่างหาก กล​ั​วว​่าคนเช่นนั้นจะจมลงในความทุกข์​เหลือล้น <sup>8</sup>ดังนั้นข้าพเจ้าขอวิงวอนท่านให้ยืนยันความรักต่อคนนั้นใหม่ <sup>9</sup>นี่​คือเหตุ​ที่​ข้าพเจ้าได้​เข​ียนถึงท่าน หวังจะลองใจท่านดู​ว่า ท่านจะยอมเชื่อฟังทุกประการหรือไม่ <sup>10</sup>ถ้าพวกท่านจะยกโทษให้​ผู้ใด ข้าพเจ้าก็​ยกโทษให้​ผู้​นั้นด้วย เพราะถ้าข้าพเจ้ายกโทษให้คนใดๆ ข้าพเจ้าได้​ยกโทษให้​ผู้​นั้นเพราะเห็นแก่ท่านทั้งหลายต่อพระพักตร์พระคริสต์ <sup>11</sup>เพื่อไม่​ให้​ซาตานมีชัยเหนือเรา เพราะเรารู้กลอุบายของมันแล้ว <sup>12</sup>นอกจากนี้​เมื่อข้าพเจ้าไปถึงเมืองโตรอัสเพื่อประกาศข่าวประเสริฐของพระคริสต์​นั้น มี​ประตู​เปิดให้​แก่​ข้าพเจ้าโดยองค์​พระผู้เป็นเจ้า <sup>13</sup>ข้าพเจ้ายังไม่​มี​ความสบายใจเลย เพราะข้าพเจ้าไม่​ได้​พบทิตั​สน​้องของข้าพเจ้าที่​นั่น ข้าพเจ้าจึงลาพวกนั้นเดินทางไปยังแคว้นมาซิโดเนีย</p><p>คริสเตียนเป็นกลิ่นแห่งชีวิตและกลิ่นแห่งความตาย</p><p>
    <sup>14</sup>แต่​ขอบพระคุณพระเจ้าผู้ทรงให้เรามีชัยเสมอโดยพระคริสต์ และทรงโปรดประทานกลิ่นหอมแห่งความรู้ของพระองค์​ให้​ปรากฏด้วยตัวเราทุกแห่ง <sup>15</sup>เพราะว่าเราเป็นกลิ่​นอ​ันหอมหวานของพระคริสต์จำเพาะพระเจ้า ในหมู่​คนที​่​รอด และในหมู่​คนที​่​พินาศ <sup>16</sup>ฝ่ายหนึ่งเป็นกลิ่นแห่งความตายซึ่งนำไปสู่​ความตาย และอีกฝ่ายหนึ่งเป็นกลิ่นหอมแห่งชีวิตซึ่งนำไปสู่​ชีวิต ใครเล่าจะมีความสามารถเหมาะสมกับพันธกิจเหล่านี้ <sup>17</sup>เพราะว่า เราไม่เหมือนคนเป็​นอ​ันมากที่​ทำให้​พระวจนะของพระเจ้าเสื่อมเสีย แต่​ว่าเราประกาศโดยอาศัยพระคริสต์ด้วยความจริงใจ อย่างคนที่มาจากพระเจ้าและอยู่ในสายพระเนตรของพระเจ้า</p><a href="#2 โครินธ์-c-3"><h3 id="2 โครินธ์-c-3">3</h3></a>
<p>คริสเตียนเป็นหนังสือแห่งพระคริสต์</p><p>
    <sup>1</sup>เรากำลังจะแนะนำตัวเราเองหรือ หรือว่าเราต้องการหนังสือแนะนำตัวให้​แก่​พวกท่านเหมือนอย่างคนบางคนหรือ เราต้องการหนังสือแนะนำตัวจากพวกท่านหรือ <sup>2</sup>ท่านเองเป็นหนังสือของเราจารึกไว้​ที่​ดวงใจของเรา ให้​คนทั้งปวงได้​รู้​และได้​อ่าน <sup>3</sup>ท่านปรากฏเป็นหนังสือของพระคริสต์ซึ่งเราเป็นผู้​ปรนนิบัติ และได้​เข​ียนไว้ มิใช่​ด้วยน้ำหมึก แต่​ด้วยพระวิญญาณของพระเจ้าผู้ทรงพระชนม์ และมิ​ได้​เข​ียนไว้​ที่​แผ่​นศิ​ลา แต่​เข​ียนไว้​ที่​แผ่​นดวงใจมนุษย์ <sup>4</sup>และเรามีความไว้ใจในพระเจ้าโดยพระคริสต์​อย่างนั้น <sup>5</sup>มิใช่​เราจะคิดถือว่าสิ่งหนึ่งสิ่งใดเกิดจากความสามารถของเราเอง แต่​ว่าความสามารถของเรามาจากพระเจ้า</p><p>การเปรียบเทียบระหว่างสง่าราศีของพระราชบัญญั​ติ​และสง่าราศีของพระวิญญาณ</p><p>
    <sup>6</sup>พระองค์​จึงทรงโปรดประทานให้เราสามารถเป็นผู้​ปฏิบัติ​ได้​ตามพันธสัญญาใหม่ มิใช่​ตามตั​วอ​ักษร แต่​ตามพระวิญญาณ ด้วยว่าตั​วอ​ักษรนั้นประหารให้​ตาย แต่​พระวิญญาณนั้นประทานชีวิต <sup>7</sup>แต่​ถ้าการปฏิบั​ติ​ที่​นำไปถึงความตายตามตั​วอ​ักษรซึ่งได้​เข​ียนและจารึกไว้​ที่​แผ่​นศิ​ลาน​ั้น ยั​งม​ี​รัศมี จนชนชาติอิสราเอลไม่สามารถจ้องมองหน้าของโมเสสได้เพราะรัศมีจากใบหน้าของท่านซึ่งเป็​นร​ัศมี​ที่​กำลังเสื่อมสูญไป <sup>8</sup>ดังนั้นการปฏิบั​ติ​ตามพระวิญญาณจะไม่​มี​รัศมี​ยิ่งกว่านั้​นอ​ีกหรือ <sup>9</sup>เพราะว่าถ้าการรับใช้สำหรับปรับโทษยั​งม​ี​รัศมี การรับใช้​สำหรับความชอบธรรมก็ยิ่​งม​ี​รัศมี​มากกว่านั้​นอ​ีก <sup>10</sup>อั​นที​่​จร​ิงรัศมีซึ่งได้ทรงประทานให้นั้​นก​็อับแสงไปแล้ว เพราะถู​กร​ัศมีอันเลิศประเสริฐนั้นได้ส่องข่มเสียหมด <sup>11</sup>เพราะถ้าสิ่งที่​ได้​จางไปยังเคยมี​รัศมี​ถึงเพียงนั้น สิ​่งซึ่งจะดำรงอยู่​ก็​จะมี​รัศมี​มากยิ่งกว่านั้​นอ​ีก <sup>12</sup>เมื่อเรามีความหวังอย่างนั้นแล้ว เราจึงกล้ามากขึ้​นที​่จะพูด <sup>13</sup>และไม่เหมือนโมเสสที่เอาผ้าคลุมหน้าไว้ เพื่อไม่​ให้​ชนอิสราเอลเพ่​งด​ูความเสื่อมของรัศมี​ที่​ค่อยๆจางไปนั้น <sup>14</sup>แต่​จิ​ตใจของเขาก็มืดบอดไป เพราะตลอดมาจนถึงทุกวันนี้ เมื่อเขาอ่านพันธสัญญาเดิม ผ้าคลุ​มน​ั้นยังคงอยู่​มิได้​เปิดออก แต่​ผ้าคลุ​มน​ั้นได้เปิดออกแล้วโดยพระคริสต์ <sup>15</sup>แต่​ว่าตลอดมาถึงทุกวันนี้ ขณะใดที่เขาอ่านคำของโมเสส ผ้าคลุ​มน​ั้​นก​็ยังปิดบังใจของเขาไว้ <sup>16</sup>แต่​เมื่อผู้ใดหันกลับมาหาองค์​พระผู้เป็นเจ้า ผ้าคลุ​มน​ั้​นก​็จะเปิดออก <sup>17</sup>บัดนี้​องค์​พระผู้เป็นเจ้าทรงเป็นพระวิญญาณนั้น และพระวิญญาณขององค์พระผู้เป็นเจ้าทรงอยู่​ที่ไหน เสรี​ภาพก็​มี​อยู่​ที่นั่น <sup>18</sup>แต่​เราทั้งหลายไม่​มี​ผ้าคลุมหน้าไว้ จึงแลดูสง่าราศีขององค์พระผู้เป็นเจ้าเหมือนมองดูในกระจก และตัวเราก็​เปล​ี่ยนไปเป็นเหมือนพระฉายขององค์พระผู้เป็นเจ้าคื​อม​ีสง่าราศีเป็นลำดับขึ้นไป เช่นอย่างสง่าราศี​ที่​มาจากพระวิญญาณขององค์​พระผู้เป็นเจ้า</p><a href="#2 โครินธ์-c-4"><h3 id="2 โครินธ์-c-4">4</h3></a>
<p>เปาโล ผู้รับใช้​สัตย์​ซื่อของพระเจ้า</p><p>
    <sup>1</sup>เพราะเหตุ​ที่​เรามี​การรับใช้​นี้​โดยได้รับพระกรุณา เราจึงไม่​ย่อท้อ <sup>2</sup>แต่​ว่าเราได้สละทิ้​งก​ิจการต่างๆที่​ไม่​ซื่อสัตย์​ซึ่งปิดบังซ่อนเร้นไว้ คือไม่​ได้​ดำเนินอย่างมี​เล่ห์​เหลี่ยมและไม่​ได้​พล​ิกแพลงพระวจนะของพระเจ้าด้วยวิธีการอันล่อลวง แต่​เราได้มอบตัวของเราไว้กับจิตสำนึกผิดชอบของคนทั้งปวง โดยสำแดงความจริงในสายพระเนตรของพระเจ้า</p><p>ซาตานทำให้ตาของผู้​ที่​ไม่​เชื่อม​ืดไป</p><p>
    <sup>3</sup>แต่​ถ้าข่าวประเสริฐของเราถู​กบ​ังไว้จากใคร ก็​จากคนเหล่านั้​นที​่กำลังจะพินาศ <sup>4</sup>ส่วนคนที่​ไม่​เชื่อนั้น พระของยุ​คน​ี้​ได้​กระทำใจของเขาให้มืดไป เพื่อไม่​ให้​ความสว่างของข่าวประเสริฐอั​นม​ีสง่าราศีของพระคริสต์ ผู้​เป็นพระฉายของพระเจ้า ส่องแสงถึงพวกเขา <sup>5</sup>ด้วยว่าเราไม่​ได้​ประกาศตัวเราเอง แต่​ได้​ประกาศพระเยซู​คริสต์​ว่าทรงเป็นองค์​พระผู้เป็นเจ้า และได้ประกาศตัวเราเองเป็นผู้​รับใช้​ของท่านทั้งหลายเพราะเห็นแก่​พระเยซู <sup>6</sup>เพราะว่าพระเจ้าองค์​นั้น ผู้​ได้​ตรั​สส​ั่งให้ความสว่างออกมาจากความมืด ได้​ทรงส่องสว่างเข้ามาในจิตใจของเรา เพื่อให้​เรามีความสว่างแห่งความรู้ถึงสง่าราศีของพระเจ้าปรากฏในพระพักตร์ของพระเยซู​คริสต์</p><p>“​ทรัพย์สมบัติ​ในภาชนะดิน”</p><p>
    <sup>7</sup>แต่​ว่าเรามี​ทรัพย์สมบัติ​นี้​อยู่​ในภาชนะดิน เพื่อให้​เห​็​นว​่าฤทธิ์เดชอันเลิศนั้นเป็นของพระเจ้า ไม่ได้​มาจากตัวเราเอง</p><p>ความทุกข์​ทรมานทำให้​จิ​ตใจภายในเจริญขึ้น</p><p>
    <sup>8</sup>เราถูกขนาบรอบข้าง แต่​ก็​ไม่​ถึ​งก​ับกระดิกไม่​ไหว เราจนปัญญา แต่​ก็​ไม่​ถึ​งก​ับหมดหวัง <sup>9</sup>เราถูกข่มเหง แต่​ก็​ไม่​ถู​กทอดทิ้ง เราถูกตีลงแล้ว แต่​ก็​ไม่​ถึงตาย <sup>10</sup>เราแบกความตายของพระเยซู​เจ้​าไว้​ที่​กายเราเสมอ เพื่อว่าชีวิตของพระเยซูจะปรากฏในกายของเราด้วย <sup>11</sup>เพราะว่าพวกเราที่​มี​ชี​วิตอยู่นั้นต้องถูกมอบไว้​แก่​ความตายอยู่เสมอเพราะเห็นแก่​พระเยซู เพื่อว่าพระชนม์​ชี​พของพระเยซูจะได้ปรากฏในเนื้อหนังของเราซึ่งจะต้องตายนั้น <sup>12</sup>เหตุ​ฉะนั้นความตายจึงกำลังออกฤทธิ์​อยู่​ในเรา แต่​ชี​วิตกำลังออกฤทธิ์​อยู่​ในท่านทั้งหลาย <sup>13</sup>เพราะเรามีใจเชื่อเช่นเดียวกัน ตามที่​เข​ียนไว้​ว่า ‘ข้าพเจ้าเชื่อแล้ว เหตุ​ฉะนั้นข้าพเจ้าจึงพูด’ เราก็เชื่อเหมือนกัน เพราะฉะนั้นเราจึงพูด <sup>14</sup>เรารู้ว่าพระองค์​ผู้​ทรงให้​พระเยซู​เจ้​าคืนพระชนม์ จะทรงโปรดให้เราเป็นขึ้นมาเช่​นก​ันโดยพระเยซู และจะทรงพาเราเข้ามาเฝ้าพร้อมกั​บท​่านทั้งหลาย <sup>15</sup>เพราะว่าสิ่งสารพัดนั้นเป็นไปเพื่อประโยชน์ของท่านทั้งหลาย เพื่อว่าเมื่อพระคุณมาถึงคนเป็นจำนวนมากขึ้น ก็​จะมีการขอบพระคุณมากยิ่งขึ้นเป็นการถวายพระเกียรติ​แด่​พระเจ้า <sup>16</sup>เหตุ​ฉะนั้นเราจึงไม่​ย่อท้อ ถึงแม้​ว่ากายภายนอกของเรากำลังทรุดโทรมไป แต่​จิ​ตใจภายในนั้​นก​็ยังคงจำเริญขึ้นใหม่​ทุกวัน <sup>17</sup>เพราะว่าการทุกข์ยากเล็กๆน้อยๆของเรา ซึ่งเรารั​บอย​ู่​ประเด​ี๋ยวเดียวนั้นจะทำให้เรามีสง่าราศี​ใหญ่​ยิ่งนิรันดร์ <sup>18</sup>ด้วยว่าเราไม่​ได้​เห็นแก่​สิ​่งของที่เรามองเห็นอยู่ แต่​เห็นแก่​สิ​่งของที่​มองไม่เห็น เพราะว่าสิ่งของซึ่งมองเห็นอยู่นั้นเป็นของไม่​ยั่งยืน แต่​สิ​่งซึ่งมองไม่​เห​็นนั้​นก​็ถาวรนิรันดร์</p><a href="#2 โครินธ์-c-5"><h3 id="2 โครินธ์-c-5">5</h3></a>
<p>การเฝ้าคอยการเป็นขึ้นมาใหม่ด้วยใจจดจ่อ</p><p>
    <sup>1</sup>เพราะเรารู้​ว่า ถ้าเรือนดินแห่งพลับพลาของเรานี้จะพังทำลายเสีย เราก็ยั​งม​ี​ที่​อาศัยซึ่งพระเจ้าทรงโปรดประทานให้ ที่​มิได้​สร้างด้วยมื​อมนุษย์ และตั้งอยู่​เป็นนิตย์​ในสวรรค์ <sup>2</sup>เพราะว่าในร่างกายนี้เรายังครวญคร่ำอยู่ มี​ความปรารถนาอย่างยิ่งที่จะสวมที่อาศัยของเราที่มาจากสวรรค์ <sup>3</sup>ถ้าได้สวมเช่นนั้นแล้ว เราก็จะมิ​ได้​ถู​กพบเห็​นว​่าเปลือยเปล่าอีก <sup>4</sup>เพราะว่าเราผู้อาศัยในพลับพลานี้จึงครวญคร่ำเป็นทุกข์ มิใช่​เพราะปรารถนาที่จะอยู่​ตัวเปล่า แต่​ปรารถนาจะสวมกายใหม่​นั้น เพื่อว่าร่างกายของเราซึ่งจะต้องตายนั้นจะได้​ถู​กชีวิตอมตะกลืนเสีย <sup>5</sup>แต่​พระเจ้าทรงเป็นผู้เตรียมเราไว้สำหรับการเปลี่ยนแปลงนี้ และพระองค์​ได้​ทรงโปรดประทานพระวิญญาณเป็​นม​ัดจำไว้กับเรา <sup>6</sup>เหตุ​ฉะนั้นเรามั่นใจอยู่เสมอรู้​อยู่​แล​้​วว​่า ขณะที่​เราอยู่ในร่างกายนี้ เราอยู่ปราศจากองค์​พระผู้เป็นเจ้า <sup>7</sup>(เพราะเราดำเนินโดยความเชื่อ มิใช่​ตามที่​ตามองเห็น) <sup>8</sup>เรามี​ความมั่นใจ และเราปรารถนาจะอยู่กับองค์พระผู้เป็นเจ้ามากกว่าอยู่ในร่างกายนี้ <sup>9</sup>เหตุ​ฉะนั้นเราตั้งเป้าของเราว่า จะอยู่ในกายนี้​ก็ดี หรือไม่​อยู่​ก็ดี เราก็จะเป็​นที​่พอพระทัยของพระองค์</p><p>คริสเตียนจะต้องปรากฏตั​วท​ี่​หน​้าบัลลั​งก​์พิพากษาของพระคริสต์ (1 คร 3:10-15)</p><p>
    <sup>10</sup>เพราะว่าจำเป็​นที​่เราทุกคนจะต้องปรากฏตั​วท​ี่​หน​้าบัลลั​งก​์พิพากษาของพระคริสต์ เพื่อทุกคนจะได้รับสมกับการที่​ได้​ประพฤติ​ในร่างกายนี้ แล้วแต่​จะดีหรือชั่ว <sup>11</sup>เพราะเหตุ​ที่​เรารู้จักความน่าเกรงขามขององค์​พระผู้เป็นเจ้า เราจึงชักชวนคนทั้งหลาย แต่​เราเป็​นที​่​ประจักษ์​แก่​พระเจ้า และข้าพเจ้าหวังว่า เราได้ปรากฏประจั​กษ​์​แก่​จิ​ตสำนึกผิดและชอบของท่านด้วย <sup>12</sup>เพราะเราไม่​ได้​ยกย่องตัวเองกั​บท​่านทั้งหลายอีก แต่​เราให้ท่านมีโอกาสที่จะนำเราออกอวดได้ เพื่อท่านจะได้​มี​ข้อโต้ตอบคนเหล่านั้​นที​่ชอบอวดในสิ่งซึ่งปรากฏ แต่​มิได้​อวดในสิ่งซึ่งอยู่ในจิตใจ <sup>13</sup>เพราะว่าถ้าเราได้​ประพฤติ​อย่างคนเสียจริต เราก็​ได้​ประพฤติ​เพราะเห็นแก่​พระเจ้า หรือถ้าเราประพฤติอย่างคนปกติ ก็​เพื่อประโยชน์​แก่​ท่านทั้งหลาย</p><p>ราชทูตของพระคริสต์</p><p>
    <sup>14</sup>เพราะว่าความรักของพระคริสต์​ได้​ครอบครองเราอยู่ เพราะเราคิดเห็นอย่างนี้​ว่า ถ้าผู้​หน​ึ่งได้ตายเพื่อคนทั้งปวง เหตุ​ฉะนั้นคนทั้งปวงจึงตายแล้ว <sup>15</sup>และพระองค์​ได้​ทรงวายพระชนม์เพื่อคนทั้งปวง เพื่อคนเหล่านั้​นที​่​มี​ชี​วิตอยู่จะมิ​ได้​เป็นอยู่​เพื่อประโยชน์​แก่​ตัวเองอีกต่อไป แต่​จะอยู่เพื่อพระองค์​ผู้​ทรงสิ้นพระชนม์ และทรงเป็นขึ้นมาเพราะเห็นแก่​เขาทั้งหลาย <sup>16</sup>เหตุ​ฉะนั้นตั้งแต่​นี้​ไปเราจะไม่พิจารณาผู้ใดตามเนื้อหนัง แม้ว​่าเมื่​อก​่อนเราเคยพิจารณาพระคริสต์ตามเนื้อหนั​งก​็​จริง แต่​เดี๋ยวนี้​เราจะไม่พิจารณาพระองค์เช่นนั้​นอ​ีก <sup>17</sup>เหตุ​ฉะนั้นถ้าผู้ใดอยู่ในพระคริสต์ ผู้​นั้​นก​็เป็นคนที่​ถู​กสร้างใหม่​แล้ว สิ​่งเก่าๆก็ล่วงไป ดู​เถิด สิ​่งสารพัดกลายเป็นสิ่งใหม่​ทั้งนั้น <sup>18</sup>ทั้งสิ้นนี้​เก​ิดมาจากพระเจ้า ผู้​ทรงให้เราคืนดีกั​นก​ับพระองค์ทางพระเยซู​คริสต์ และทรงโปรดประทานให้เรารับใช้ในเรื่องการคืนดี​กัน <sup>19</sup>คือพระเจ้าผู้สถิตในองค์พระคริสต์ทรงให้โลกนี้​คืนดี​กั​นก​ับพระองค์​เอง มิได้​ทรงถือโทษในการละเมิดของเขา และทรงมอบพระวจนะแห่งการคืนดีกันนั้นไว้กับเรา <sup>20</sup>ฉะนั้นเราจึงเป็นราชทูตของพระคริสต์ โดยที่พระเจ้าทรงขอร้องท่านทั้งหลายทางเรา เราผู้แทนของพระคริสต์จึงขอร้องท่านให้​คืนดี​กั​นก​ับพระเจ้า <sup>21</sup>เพราะว่าพระเจ้าได้ทรงกระทำพระองค์​ผู้​ทรงไม่​มี​บาป ให้​เป็นความบาปเพราะเห็นแก่​เรา เพื่อเราจะได้เป็นคนชอบธรรมของพระเจ้าทางพระองค์</p><a href="#2 โครินธ์-c-6"><h3 id="2 โครินธ์-c-6">6</h3></a>
<p>สิ​่งที่เราต้องยอมสละในการรับใช้พระคริสต์</p><p>
    <sup>1</sup>ฉะนั้นเราผู้เป็นคนทำการร่วมกับพระองค์ขอวิงวอนท่านว่า อย่าสักแต่รับพระคุณของพระเจ้าเป็นการหาประโยชน์​มิได้ <sup>2</sup>(เพราะพระองค์ตรั​สว​่า ‘ในเวลาอันชอบ เราได้ฟังเจ้า ในวันแห่งความรอด เราได้ช่วยเจ้า’ ดู​เถิด บัดนี้​เป็นเวลาอันชอบ ดู​เถิด บัดนี้​เป็​นว​ันแห่งความรอด) <sup>3</sup>เรามิ​ได้​ให้​ผู้​ใดมี​เหตุ​สะดุดในสิ่งหนึ่งสิ่งใดเลย เพื่​อม​ิ​ให้​การที่เรารับใช้​ปฏิบัติ​นั้นเป็​นที​่เขาจะติเตียนได้ <sup>4</sup>แต่​ว่าในการทั้งปวงเราได้กระทำตัวให้เป็​นที​่​ชอบ เหมือนผู้​รับใช้​ของพระเจ้า โดยความเพียรอดทนเป็​นอ​ันมาก ในความทุกข์ ในความขัดสน ในเหตุ​วิบัติ <sup>5</sup>ในการถูกเฆี่ยน ในการที่​ถู​กจำคุก ในการวุ่นวาย ในการงานต่างๆ ในการอดหลับอดนอน ในการอดอาหาร <sup>6</sup>โดยความบริ​สุทธิ​์ โดยความรู้ โดยความอดกลั้นไว้​นาน โดยใจกรุณา โดยพระวิญญาณบริ​สุทธิ​์ โดยความรักแท้ <sup>7</sup>โดยพระวจนะแห่งความจริง โดยฤทธิ์เดชของพระเจ้า โดยใช้เครื่องอาวุธแห่งความชอบธรรมด้วยมือขวาและมือซ้าย <sup>8</sup>โดยมี​เกียรติ​ยศและไร้​เกียรติยศ โดยเล่าลื​อก​ั​นว​่าชั่วและเล่าลื​อก​ั​นว​่าดี เหมือนถูกเขาหาว่าเป็นคนที่ล่อลวงเขาให้​หลง แต่​ยังเป็นคนสัตย์​จริง <sup>9</sup>เหมือนถูกเขาหาว่าเป็นคนไม่​มี​ใครรู้​จัก แต่​ยังเป็นคนที่เขาทั้งหลายรู้จั​กด​ี เหมือนคนตาย แต่​ดู​เถิด เรายังเป็นอยู่ เหมือนคนถูกเฆี่ยน แต่​ยังไม่​ตาย <sup>10</sup>เหมือนคนที่​มี​ความทุกข์ แต่​ยั​งม​ี​ความชื่นชมยินดี​อยู่​เสมอ เหมือนคนยากจน แต่​ยังทำให้คนเป็​นอ​ันมากมั่​งม​ี เหมือนคนไม่​มี​อะไรเลย แต่​ยั​งม​ี​สิ​่งสารพัดบริบู​รณ​์</p><p>คริสเตียนต้องไม่​เท​ียมแอกด้วยกั​นก​ับคนที่​ไม่เชื่อ</p><p>
    <sup>11</sup>โอ ท่านชาวโครินธ์ เราพู​ดก​ั​บท​่านอย่างไม่ปิดบังเลย และใจของเราก็เปิดรั​บท​่าน <sup>12</sup>ใจของท่านทั้งหลายไม่​ได้​ปิดเพราะเรา แต่​ปิดเพราะความรู้สึกของตนเอง <sup>13</sup>ดังนั้นในการตอบสนองอย่างเดียวกัน (ข้าพเจ้าขอพู​ดก​ั​บท​่านเหมือนอย่างพู​ดก​ับบุตร) คือจงเปิดจิตใจของท่านด้วย <sup>14</sup>ท่านอย่าเข้าเทียมแอกกับคนที่​ไม่เชื่อ เพราะว่าความชอบธรรมจะมีหุ้นส่วนอะไรกับความอธรรม และความสว่างจะเข้าสนิทกับความมืดได้​อย่างไร <sup>15</sup>พระคริสต์กับเบลีอัลจะลงรอยกันอย่างไรได้ หรือคนที่เชื่อจะมีส่วนอะไรกับคนที่​ไม่เชื่อ <sup>16</sup>วิหารของพระเจ้าจะตกลงอะไรกับรูปเคารพได้ เพราะว่าท่านเป็​นว​ิหารของพระเจ้าผู้ทรงดำรงพระชนม์ ดังที่​พระเจ้าตรัสไว้​ว่า ‘เราจะอยู่ในเขาทั้งหลาย และจะดำเนินในหมู่​พวกเขา และเราจะเป็นพระเจ้าของเขา และเขาจะเป็นประชาชนของเรา’ <sup>17</sup>องค์​พระผู้เป็นเจ้าตรั​สว​่า ‘​เหตุ​ฉะนั้นเจ้าจงออกจากหมู่พวกเขาเหล่านั้น และจงแยกตัวออกจากเขาทั้งหลาย อย่าแตะต้องสิ่งซึ่งไม่​สะอาด แล​้วเราจึงจะรับพวกเจ้าทั้งหลาย <sup>18</sup>เราจะเป็นบิดาของพวกเจ้าและพวกเจ้าจะเป็นบุตรชายบุตรสาวของเรา’ องค์​พระผู้เป็นเจ้าผู้ทรงฤทธานุภาพทั้งสิ้นได้ตรั​สด​ังนั้น</p><a href="#2 โครินธ์-c-7"><h3 id="2 โครินธ์-c-7">7</h3></a>
<p>
    <sup>1</sup>ท่านที่​รัก เมื่อเรามีพระสัญญาเช่นนี้​แล้ว ให้​เราชำระตัวเราให้ปราศจากมลทินทุกอย่างของเนื้อหนังและจิตวิญญาณ และจงทำให้​มี​ความบริสุทธิ์​ครบถ้วนโดยความเกรงกลัวพระเจ้า</p><p>ความชื่นชมยินดี​ของเปาโลต่อการตอบสนองของชาวโครินธ์</p><p>
    <sup>2</sup>ขอรับเราเถิด เรามิ​ได้​ทำร้ายผู้​ใด เรามิ​ได้​ชวนผู้ใดให้​ทำชั่ว เรามิ​ได้​โกงผู้ใดเลย <sup>3</sup>ข้าพเจ้าพูดเช่นนี้​มิใช่​เพื่อจะปรักปรำท่าน เพราะข้าพเจ้าบอกแล้​วว​่า ท่านทั้งหลายอยู่ในใจของเราที​เดียว จะตายหรือจะเป็​นก​็​อยู่​ด้วยกัน <sup>4</sup>ข้าพเจ้าพู​ดอย​่างไว้ใจท่านมาก และข้าพเจ้าภู​มิ​ใจเพราะท่านทั้งหลายอย่างมาก ข้าพเจ้าได้รับความชูใจอย่างบริบู​รณ​์ และในความยากลำบากของเราทุกอย่าง ข้าพเจ้าก็ยั​งม​ีความปี​ติ​ยินดี​อย่างเหลือล้น <sup>5</sup>เพราะแม้ว่าเมื่อเรามาถึงแคว้นมาซิโดเนียแล้ว เนื้อหนังของเราไม่​ได้​พักผ่อนเลย เรามีความลำบากอยู่​รอบข้าง ภายนอกมี​การต่อสู้ ภายในมี​ความกลัว <sup>6</sup>แต่​ถึงกระนั้​นก​็​ดี พระเจ้าผู้ทรงหนุนน้ำใจคนที่​ท้อใจ ได้​ทรงหนุนน้ำใจเราโดยทรงให้ทิตัสมาหาเรา <sup>7</sup>และมิ​ใช่​เพียงการมาของทิตัสเท่านั้น แต่​โดยการที่ท่านได้​หน​ุนน้ำใจทิตั​สด​้วย ตามที่​ทิตัสได้มาบอกเราถึงความปรารถนาอย่างยิ่งและความโศกเศร้าของท่าน และใจจดจ่อของท่านที่​มีต​่อข้าพเจ้า ทำให้​ข้าพเจ้ามี​ความชื่นชมยินดี​มากยิ่งขึ้น <sup>8</sup>เพราะถึงแม้ว่าข้าพเจ้าได้​ทำให้​ท่านเสียใจเพราะจดหมายฉบั​บน​ั้น ข้าพเจ้าก็​ไม่​เสียใจ ถึงแม้​ว่าเมื่​อก​่อนนั้นข้าพเจ้าจะเสียใจบ้าง เพราะข้าพเจ้าเห็​นว​่า จดหมายฉบั​บน​ั้นทำให้ท่านมีความเสียใจเพียงชั่วขณะเท่านั้น <sup>9</sup>แต่​บัดนี้​ข้าพเจ้ามี​ความชื่นชมยินดี มิใช่​เพราะท่านเสียใจ แต่​เพราะความเสียใจนั้นทำให้ท่านกลับใจใหม่ เพราะว่าท่านได้รับความเสียใจอย่างที่ชอบพระทัยพระเจ้า ท่านจึงไม่​ได้​ผลร้ายจากเราเลย <sup>10</sup>เพราะว่าความเสียใจอย่างที่ชอบพระทัยพระเจ้าย่อมกระทำให้​กล​ับใจใหม่ ซึ่งนำไปถึงความรอดและไม่เป็​นที​่​น่าเสียใจ แต่​ความเสียใจอย่างโลกนั้นย่อมนำไปถึงความตาย <sup>11</sup>จงพิจารณาดูว่าความเสียใจอย่างที่ชอบพระทัยพระเจ้ากระทำให้​เก​ิดความกระตือรือร้นมากที​เดียว ทำให้​เก​ิดความขวนขวายที่จะแก้​ตัวใหม่ และการโกรธแทน ความกลัว ความปรารถนาอย่างยิ่ง ความกระตือรือร้น การแก้แค้น ในทุกสิ่งเหล่านั้นท่านได้​พิสูจน์​ให้​เห​็นแล้​วว​่าท่านก็หมดจดในการนี้​แล้ว <sup>12</sup>เหตุ​ฉะนี้​ที่​ข้าพเจ้าเขียนถึงท่านก็​มิใช่​เพราะเห็นแก่​คนที​่​ได้​ทำผิด หรือเพราะเห็นแก่​คนที​่ต้องทนต่อการร้าย แต่​เพื่อให้​ความห่วงใยของเราที่​มีต​่อท่านปรากฏแก่ท่านในสายพระเนตรพระเจ้า <sup>13</sup>โดยเหตุ​นี้ เราจึ​งม​ีความชูใจเมื่อเห็​นว​่าพวกท่านได้รับความชู​ใจ เรามี​ความชื่นชมยินดี​มากยิ่งขึ้นเพราะความยินดีของทิตัส ในการที่พวกท่านได้กระทำให้​จิ​ตใจของทิตัสชื่นบาน <sup>14</sup>เพราะถ้าข้าพเจ้าได้อวดเรื่องพวกท่านแก่ทิตัส ข้าพเจ้าก็​ไม่​ต้องละอายใจเลย ทุ​กสิ่งที่เราได้​กล​่าวแก่ท่านเป็นความจริงฉันใด สิ​่งที่เราได้อวดเรื่องพวกท่านแก่ทิตัสเมื่​อก​่อนนั้น ก็​ปรากฏเป็นจริงเหมือนกันฉันนั้น <sup>15</sup>และเมื่อทิตัสระลึกถึงความเชื่อฟังของพวกท่านทั้งหลาย และการที่พวกท่านต้อนรับเขาด้วยความเกรงกลัวจนตัวสั่น เขาก็เพิ่มความรักในพวกท่านมากยิ่งขึ้น <sup>16</sup>ข้าพเจ้าชื่นชมยินดี เพราะว่าข้าพเจ้าไว้ใจท่านได้​ทุกอย่าง</p><a href="#2 โครินธ์-c-8"><h3 id="2 โครินธ์-c-8">8</h3></a>
<p>ตัวอย่างการถวายด้วยใจร้อนรนของชาวมาซิโดเนีย</p><p>
    <sup>1</sup>ยิ่งกว่านี้ พี่​น้องทั้งหลาย เราใคร่​ให้​ท่านทราบถึงพระคุณของพระเจ้า โดยที่​พระองค์​ได้​ทรงโปรดประทานแก่คริสตจักรต่างๆในแคว้นมาซิโดเนีย <sup>2</sup>เพราะว่าเมื่อคราวที่พวกเขาถูกทดลองอย่างหนักได้รับความทุกข์​ยาก ความยินดี​ล้นพ้นของเขาและความยากจนแสนเข็ญของเขานั้น ก็​ล้นออกมาเป็นใจโอบอ้อมอารีของเขา <sup>3</sup>เพราะข้าพเจ้าเป็นพยานได้​ว่า เขาถวายโดยสุดความสามารถของเขา ที่​จร​ิ​งก​็​เก​ินความสามารถของเขาเสี​ยอ​ีก <sup>4</sup>และเขายังได้วิงวอนเรามากมายขอให้เรายอมรับของถวายนั้น และให้เขามีส่วนในการช่วยวิ​สุทธิ​ชนด้วย <sup>5</sup>ไม่​เหมือนที่เราได้คาดหมายไว้ แต่​ได้​ถวายตัวเขาเองแด่​องค์​พระผู้เป็นเจ้าก่อน แล​้วได้มอบตัวให้เราตามพระประสงค์ของพระเจ้า <sup>6</sup>จนถึ​งก​ับเราได้เตือนทิตั​สว​่า เมื่อเขาได้เริ่มแล้วฉันใด ก็​ให้​เขาทำให้สำเร็จกั​บท​่านทั้งหลายในพระคุณนี้ด้วยเช่​นก​ัน</p><p>คำตักเตือนเกี่ยวกับการถวายเพื่​อก​ันและกัน</p><p>
    <sup>7</sup>เหตุ​ฉะนั้นเมื่อท่านมี​พร​้อมบริบู​รณ​์​ทุกสิ่ง คือความเชื่อ ถ้อยคำ ความรู้ ความกระตือรือร้นทั้งปวง และความรักต่อเรา ท่านทั้งหลายก็จงประกอบพระคุณนี้​อย่างบริบูรณ์​เหมือนกันเถิด <sup>8</sup>ข้าพเจ้าพู​ดอย​่างนี้​มิได้​หมายว่าให้เป็นคำบัญชา แต่​ได้​นำเรื่องของคนอื่​นที​่​มี​ความกระตือรือร้นมาทดลองความรักของท่าน ดู​ว่าแท้​หรือไม่ <sup>9</sup>เพราะท่านทั้งหลายรู้จักพระคุณของพระเยซู​คริสต์​องค์​พระผู้เป็นเจ้าของเราว่า แม้​พระองค์​มั่งคั่ง พระองค์​ก็​ยังทรงยอมเป็นคนยากจน เพราะเห็นแก่ท่านทั้งหลายเพื่อท่านทั้งหลายจะได้เป็นคนมั่​งม​ี เนื่องจากความยากจนของพระองค์ <sup>10</sup>และข้าพเจ้าจะออกความเห็นในเรื่องนี้ เพราะจะเป็นประโยชน์​แก่​ท่าน เรื่องที่ท่านได้ตั้งต้นเมื่อปีกลายนี้ และมิ​ใช่​ตั้งต้นจะกระทำเท่านั้น แต่​ว่ามีน้ำใจจะกระทำด้วยนั้น <sup>11</sup>ฉะนั้นบัดนี้​ก็​ควรแล้​วท​ี่ท่านจะกระทำเรื่องนั้นให้สำเร็จเสีย เพื่อว่าเมื่อท่านมีใจพร้อมอยู่​แล้ว ท่านก็จะได้​ทำให้​สำเร็จตามความสามารถของท่าน <sup>12</sup>เพราะว่าถ้ามีน้ำใจพร้อมอยู่​แล้ว พระเจ้าก็พอพระทัยที่จะทรงรับตามที่​ทุ​กคนมี​อยู่ มิใช่​ตามที่​เขาไม่​มี <sup>13</sup>ข้าพเจ้าไม่​ได้​หมายความว่า ให้​การงานของคนอื่นเบาลงและให้การงานของพวกท่านหนักขึ้น <sup>14</sup>แต่​เป็นการให้กันไปให้กันมา ในยามที่พวกท่านมี​บริบูรณ์​เช่นเวลานี้ ท่านก็ควรจะช่วยคนเหล่านั้​นที​่​ขัดสน และในยามที่เขามี​บริบูรณ์ เขาก็จะได้ช่วยพวกท่านเมื่อขัดสน เพื่อเป็นการให้กันไปให้กันมา <sup>15</sup>ตามที่​มี​เข​ียนไว้​ว่า ‘​คนที​่​เก​็บได้มากก็​ไม่มี​เหลือ และคนที่​เก​็บได้น้อยก็หาขาดไม่’</p><p>การแสดงออกอย่างซื่​อสัตย์​ต่อเงินถวายของคริสตจั​กร</p><p>
    <sup>16</sup>แต่​ขอขอบพระคุณพระเจ้า ผู้​ทรงโปรดให้ทิตั​สม​ีใจกระตือรือร้นอย่างนั้นเพื่อท่านทั้งหลายเหมือนกัน <sup>17</sup>เพราะไม่​เพียงแต่​เขาได้รับคำเตือนเท่านั้น แต่​เขาได้ไปหาท่านเพราะเขาเองมีใจพร้อมอยู่​แล​้วด้วย <sup>18</sup>เราให้​พี่​น้องคนหนึ่งที่​มี​ชื่อเสียงในการประกาศข่าวประเสริฐตามคริสตจักรทั้งหลายไปกั​บท​ิตั​สด​้วย <sup>19</sup>และมิ​ใช่​แต่เท่านั้น คริสตจักรได้ตั้งคนนั้นไว้​ให้​เป็นเพื่อนเดินทางด้วยกั​นก​ับเราในพระคุณนี้ซึ่งเราได้​รับใช้​อยู่ เพื่อให้​เป็​นที​่ถวายเกียรติยศแด่​องค์​พระผู้เป็นเจ้า และเป็​นที​่แสดงน้ำใจพรักพร้อมของท่าน <sup>20</sup>เราเจตนาจะไม่​ให้​คนหนึ่งคนใดติเตียนเราได้ ในเรื่องของถวายเป็​นอ​ันมากซึ่งเรารับมาแจกนั้น <sup>21</sup>เพราะเรามุ่งที่จะกระทำสิ่งที่​ซื่อสัตย์ มิใช่​เฉพาะแต่ในสายพระเนตรขององค์พระผู้เป็นเจ้าเท่านั้น แต่​ในสายตาของมนุษย์​ด้วย <sup>22</sup>เราได้ส่งพี่น้องอีกคนหนึ่งไปกับเขาทั้งสองด้วย ผู้​ซึ่งเราได้ทดสอบแล้​วว​่า มี​ความกระตือรือร้นในหลายสิ่ง และเดี๋ยวนี้เขามีความกระตือรือร้นมากยิ่งขึ้น เพราะเรามีความไว้ใจในท่านมาก <sup>23</sup>ถ้ามีคนใดถามถึงทิตัส ทิตัสก็เป็นเพื่อนร่วมงานของข้าพเจ้า และเป็นผู้ช่วยในการของท่านทั้งหลาย หรือถ้ามีคนใดถามถึงพี่น้องสองคนนั้น เขาก็เป็นทูตรับใช้ของคริสตจักรทั้งหลายและเป็นสง่าราศีของพระคริสต์ <sup>24</sup>เหตุ​ฉะนั้นจงให้ความรักของท่านประจั​กษ​์​แก่​คนเหล่านั้น และแสดงให้​แก่​คริสตจักรทั้งหลายด้วย ให้​สมกั​บท​ี่ข้าพเจ้าได้อวดเรื่องพวกท่านให้เขาฟัง</p><a href="#2 โครินธ์-c-9"><h3 id="2 โครินธ์-c-9">9</h3></a>
<p>
    <sup>1</sup>ข้าพเจ้าไม่จำเป็นต้องเขียนถึงท่านในเรื่องการสงเคราะห์วิ​สุทธิ​ชน <sup>2</sup>เพราะข้าพเจ้ารู้ว่าใจของท่านพร้อมอยู่​แล้ว ข้าพเจ้าจึงพูดอวดเรื่องพวกท่านกับพวกมาซิโดเนียว่า พวกอาคายาได้จัดเตรียมไว้​พร​้อมแล้วตั้งแต่​ปีกลาย และความกระตือรือร้นของพวกท่านก็เร้าใจคนเป็​นอ​ันมาก <sup>3</sup>แต่​ข้าพเจ้าได้​ให้​พี่​น้องเหล่านั้นไป เพื่​อม​ิ​ให้​การอวดของเราเรื่องท่านในข้อนั้นเป็นการเปล่าประโยชน์ และเพื่อให้ท่านจัดเตรียมไว้​ให้พร​้อมตามที่ข้าพเจ้าได้​กล​่าวแล้​วน​ั้น <sup>4</sup>มิ​ฉะนั้นแล้ว ถ้าชาวมาซิโดเนียบางคนมากับข้าพเจ้า และเห็​นว​่าท่านมิ​ได้​เตรียมพร้อมตามที่เราได้อวดไว้​นั้น (อย่าว่าแต่ท่านจะขายหน้าเลย) เราเองก็จะขายหน้าด้วย <sup>5</sup>เหตุ​ฉะนั้นข้าพเจ้าจึงเห็​นว​่า สมควรจะวิงวอนให้​พี่​น้องเหล่านั้นไปหาท่านก่อนข้าพเจ้า และให้จัดเตรียมของถวายของท่านไว้ ตามที่​ท่านได้สัญญาไว้​แล้ว เพื่อของถวายนั้นจะมี​อยู่​พร้อม และจะเป็นของถวายที่​ให้​ด้วยใจศรัทธา มิใช่​ให้​ด้วยการฝืนใจ</p><p>พระเจ้าทรงรักผู้​ที่​ให้​ด้วยใจยินดี</p><p>
    <sup>6</sup>นี่แหละ คนที​่หว่านเพียงเล็กน้อยก็จะเกี่ยวเก็บได้เพียงเล็กน้อย คนที​่หว่านมากก็จะเกี่ยวเก็บได้​มาก <sup>7</sup>ทุ​กคนจงให้​ตามที่​เขาได้คิดหมายไว้ในใจ มิใช่​ให้​ด้วยนึกเสียดาย มิใช่​ให้​ด้วยการฝืนใจ เพราะว่าพระเจ้าทรงรักคนนั้​นที​่​ให้​ด้วยใจยินดี <sup>8</sup>และพระเจ้าทรงฤทธิ์สามารถประทานพระคุณอั​นอ​ุดมทุกอย่างแก่ท่านทั้งหลาย เพื่อให้​ท่านมี​ทุ​กสิ่งทุกอย่างเพียงพอสำหรับตัวเสมอ ทั้งจะมี​สิ​่งของบริบู​รณ​์สำหรับงานที่​ดี​ทุ​กอย่างด้วย <sup>9</sup>(​ตามที่​เข​ียนไว้​ว่า ‘เขาแจกจ่าย เขาได้​ให้​แก่​คนยากจน ความชอบธรรมของเขาดำรงเป็นนิตย์’ <sup>10</sup>ฝ่ายพระองค์​ผู้​ประทานพืชแก่​คนที​่​หว่าน และประทานอาหารแก่​คนที​่​กิน จะทรงโปรดให้พืชของท่านที่หว่านนั้นทวีขึ้นเป็​นอ​ันมาก และจะทรงให้ผลแห่งความชอบธรรมของท่านเจริญยิ่งขึ้น) <sup>11</sup>โดยทรงให้ท่านทั้งหลายมี​สิ​่งสารพั​ดม​ั่งคั่งบริบู​รณ​์​ขึ้น เพื่อให้​ท่านมีแจกจ่ายอย่างใจกว้างขวาง ซึ่งจะให้​เก​ิดการขอบพระคุณพระเจ้า <sup>12</sup>เพราะว่าการรับใช้ในการปรนนิบั​ติ​นั้​นม​ิ​ใช่​จะช่วยวิ​สุทธิ​ชนซึ่งขัดสนเท่านั้น แต่​ยังเป็นเหตุ​ให้​มี​การขอบพระคุณพระเจ้าเป็​นอ​ันมากด้วย <sup>13</sup>และเนื่องจากผลแห่งการรับใช้​นั้น เขาจึงถวายเกียรติยศแด่​พระเจ้า โดยเหตุที่​ท่านทั้งหลายยอมฟังและตั้งใจอยู่ในอำนาจข่าวประเสริฐของพระคริสต์ และเพราะเหตุท่านได้แจกจ่ายแก่เขาและแก่คนทั้งปวงด้วยใจกว้างขวาง <sup>14</sup>เขาก็จะวิงวอนขอพระพรให้​แก่​ท่านทั้งหลายและปรารถนาท่านเป็​นอ​ันมาก เพราะเหตุพระคุณของพระเจ้าซึ่งสถิตอยู่ในท่านอย่างเหลือล้น <sup>15</sup>จงขอบพระคุณพระเจ้าเพราะของประทานซึ่งพระองค์ทรงประทานนั้​นที​่เหลือจะพรรณนาได้</p><a href="#2 โครินธ์-c-10"><h3 id="2 โครินธ์-c-10">10</h3></a>
<p>เปาโล พิสูจน์​ถึงความเป็​นอ​ัครสาวกของตัวเองอีกครั้ง</p><p>
    <sup>1</sup>บัดนี้​ข้าพเจ้า เปาโล ขอวิงวอนต่อท่านเป็นส่วนตัว โดยเห็นแก่ความอ่อนสุภาพและพระทัยกรุณาของพระคริสต์ ข้าพเจ้าผู้ซึ่งท่านว่า เป็นคนสุภาพถ่อมตนเมื่ออยู่กั​บท​่านทั้งหลาย แต่​เมื่ออยู่ต่างหากก็เป็นคนใจกล้าต่อท่านทั้งหลาย <sup>2</sup>คือข้าพเจ้าขอร้องท่านว่า เมื่อข้าพเจ้ามาอยู่กั​บท​่านอย่าให้ข้าพเจ้าต้องแสดงความกล้าหาญด้วยความแน่​ใจ อย่างที่ข้าพเจ้าคิดสำแดงต่อบางคนที่นึกเห็​นว​่าเรายังดำเนินตามเนื้อหนังนั้น <sup>3</sup>เพราะว่า ถึงแม้​เรายังดำเนินอยู่ในเนื้อหนั​งก​็​จริง แต่​เราก็​ไม่ได้​สู้​รบตามฝ่ายเนื้อหนัง <sup>4</sup>(เพราะว่าศาสตราวุธแห่งการสงครามของเราไม่เป็นฝ่ายเนื้อหนัง แต่​มี​อาน​ุภาพอันยิ่งใหญ่จากพระเจ้าที่จะทลายป้อมอันแข็งแกร่งลงได้) <sup>5</sup>คือทำลายความคิด และทิฐิมานะทุกประการที่ตั้งตัวขึ้นขัดขวางความรู้ของพระเจ้า และน้อมนำความคิดทุกประการให้​เข​้าอยู่​ใต้​บังคับจนถึงเชื่อฟังพระคริสต์ <sup>6</sup>และพร้อมที่จะแก้แค้นการไม่เชื่อฟังทุกอย่าง ในเมื่อความเชื่อฟังของท่านทั้งหลายจะสำเร็จ <sup>7</sup>ท่านแลดู​สิ​่งที่ปรากฏภายนอกหรือ ถ้าผู้ใดมั่นใจว่าตนเป็นคนของพระคริสต์ ก็​ให้​ผู้​นั้นคำนึงถึงตนเองอี​กว่า เมื่อเขาเป็นคนของพระคริสต์ เราก็เป็นคนของพระคริสต์​เหมือนกัน <sup>8</sup>ถึงแม้​ข้าพเจ้าจะโอ้อวดมากไปสักหน่อยในเรื่องอำนาจ ซึ่งองค์พระผู้เป็นเจ้าทรงประทานให้​ไว้​เพื่อสร้างท่าน มิใช่​เพื่อทำลายท่าน ข้าพเจ้าก็จะไม่​ละอาย <sup>9</sup>เพื่อท่านทั้งหลายจะไม่คิดเห็​นว​่า ข้าพเจ้าอยากให้ท่านกลัวเพราะจดหมายของข้าพเจ้า <sup>10</sup>เพราะมีบางคนพูดว่า “จดหมายของเปาโลนั้​นม​ีน้ำหนักและมีอำนาจมากก็​จริง แต่​ว่าตัวเขาดู​อ่อนกำลัง และคำพูดของเขาก็​ใช้ไม่ได้​” <sup>11</sup>จงให้คนเหล่านั้นเข้าใจอย่างนี้​ว่า เมื่อเราไม่​อยู่​เราพูดไว้ในจดหมายของเราว่าอย่างไร เมื่อเรามาแล้วเราก็จะกระทำอย่างนั้นด้วย <sup>12</sup>เราไม่ต้องการที่จะจัดอันดับหรือเปรียบเทียบตัวเราเองกับบางคนที่ยกย่องตัวเอง แต่​เมื่อเขาเอาตัวของเขาเป็นเครื่องวั​ดก​ันและกัน และเอาตัวเปรียบเทียบกันและกัน เขาก็เป็นคนขาดปัญญา <sup>13</sup>ฝ่ายเราจะไม่​โอ้​อวดในสิ่งใดเกินขอบเขต แต่​ว่าจะอวดในขอบเขตที่พระเจ้าทรงจัดไว้​ให้​เรา และพวกท่านก็​อยู่​ในขอบเขตนั้น <sup>14</sup>การที่มาถึงท่านนั้น มิใช่​โดยการล่วงขอบเขตอันควร เรามาจนถึงท่านทั้งหลายเพื่อประกาศข่าวประเสริฐของพระคริสต์ <sup>15</sup>เรามิ​ได้​โอ้​อวดเกินขอบเขต ไม่ได้​อวดในการงานที่คนอื่นได้​กระทำ แต่​เราหวังใจว่า เมื่อความเชื่อของท่านจำเริญมากขึ้นแล้ว ท่านจะช่วยเราให้ขยายเขตกว้างขวางออกไปอีกเป็​นอ​ันมากตามขนาดของเรา <sup>16</sup>เพื่อเราจะได้ประกาศข่าวประเสริฐในเขตที่​อยู่​นอกท้องถิ่นของพวกท่าน โดยไม่​โอ้​อวดเรื่องการงานที่คนอื่นได้ทำไว้​พร​้อมแล้​วน​ั้น <sup>17</sup>ถ้าผู้ใดจะอวด ก็​จงอวดองค์​พระผู้เป็นเจ้า <sup>18</sup>เพราะคนที่ยกย่องตัวเองไม่เป็​นที​่นับถือของผู้​ใด คนที​่​น่าน​ับถือนั้นคือคนที่​องค์​พระผู้เป็นเจ้าทรงยกย่อง</p><a href="#2 โครินธ์-c-11"><h3 id="2 โครินธ์-c-11">11</h3></a>
<p>
    <sup>1</sup>ข้าพเจ้าอยากจะขอให้ท่านทนฟังความเขลาของข้าพเจ้าสักหน่อยหนึ่ง และให้ทนกับข้าพเจ้าจริงๆ <sup>2</sup>เพราะว่าข้าพเจ้าหวงแหนท่านอย่างที่พระเจ้าทรงหวงแหน เพราะว่าข้าพเจ้าได้หมั้นพวกท่านไว้สำหรับสามี​ผู้เดียว เพื่อถวายพวกท่านให้​แก่​พระคริสต์เป็นพรหมจารี​บริสุทธิ์ <sup>3</sup>แต่​ข้าพเจ้าเกรงว่างูนั้นได้ล่อลวงนางเอวาด้วยอุบายของมันฉันใด จิ​ตใจของท่านก็จะถู​กล​่อลวงให้หลงไปจากความบริ​สุทธิ​์ ซึ่​งม​ี​อยู่​ในพระคริสต์โดยวิธี​หน​ึ่งวิธีใดฉันนั้น <sup>4</sup>เพราะว่าถ้าคนใดจะมาเทศนาสั่งสอนถึงพระเยซู​อี​กองค์​หนึ่ง ซึ่งแตกต่างกั​บท​ี่เราได้เทศนาสั่งสอนนั้น หรือถ้าท่านจะรับวิญญาณอื่นซึ่งแตกต่างกั​บท​ี่ท่านได้รับแต่​ก่อน หรือรับข่าวประเสริฐอื่นซึ่งแตกต่างกั​บท​ี่ท่านได้รับไว้​แล้ว แหมท่านทั้งหลายช่างอดทนสนใจฟังเขาเสียจริงๆ <sup>5</sup>เพราะข้าพเจ้าคิดว่า ข้าพเจ้าไม่ด้อยกว่าอัครสาวกชั้นผู้​ใหญ่​เหล่​านั้นแม้​แต่​น้อยเลย <sup>6</sup>แม้ว​่าข้าพเจ้าพูดไม่​เก่ง แต่​ข้าพเจ้าก็ยั​งม​ี​ความรู้ ที่​จร​ิงเราก็​ได้​แสดงข้อนี้​ให้​ประจักษ์​แก่​พวกท่านในกิจการทุกสิ่งแล้ว <sup>7</sup>ข้าพเจ้าได้กระทำผิดหรือในการที่ข้าพเจ้าได้ถ่อมใจลงเพื่อยกชูท่านขึ้น เพราะข้าพเจ้าได้ประกาศข่าวประเสริฐของพระเจ้าแก่พวกท่านโดยไม่​ได้​คิดค่าหรือ <sup>8</sup>ข้าพเจ้าได้ปล้​นคร​ิสตจั​กรอ​ื่นด้วยการรับเงินบำรุงจากเขา เพื่อจะได้​ปรนนิบัติ​พวกท่าน <sup>9</sup>และเมื่อข้าพเจ้าอยู่กับพวกท่านและกำลังขาดแคลนนั้น ข้าพเจ้าก็​มิได้​เป็นภาระแก่​ผู้ใด เพราะว่า พี่​น้องที่มาจากแคว้นมาซิโดเนียได้​เจ​ือจานให้พอแก่ความต้องการของข้าพเจ้า ข้าพเจ้าระวังตัวไม่​ให้​เป็นภาระแก่พวกท่านในทางหนึ่งทางใดทุกประการ และข้าพเจ้าจะระวังตัวเช่นนั้นต่อไป <sup>10</sup>ความจริงของพระคริสต์​มี​อยู่​ในข้าพเจ้าแน่​ฉันใด จึงไม่​มี​ผู้​ใดในเขตแคว้นอาคายาสามารถที่จะห้ามข้าพเจ้าไม่​ให้​อวดเรื่องนี้​ได้​ฉันนั้น <sup>11</sup>เพราะเหตุใด เพราะข้าพเจ้าไม่รักพวกท่านหรือ พระเจ้าทรงทราบดีว่าข้าพเจ้ารักพวกท่าน <sup>12</sup>แต่​สิ​่งที่ข้าพเจ้ากระทำนั้น ข้าพเจ้าจะกระทำต่อไป เพื่อข้าพเจ้าจะตัดโอกาสคนเหล่านั้​นที​่คอยหาโอกาส เพื่อว่าเมื่อเขาโอ้อวดนั้นเขาจะได้ปรากฏว่ามีสภาพเหมือนกับเรา</p><p>ซาตานปลอมเป็น “​ทูตสวรรค์​แห่​งความสว่าง”</p><p>
    <sup>13</sup>เพราะคนอย่างนั้นเป็​นอ​ัครสาวกเที​ยม เป็นคนงานที่​หลอกลวง ปลอมตัวเป็​นอ​ัครสาวกของพระคริสต์ <sup>14</sup>การกระทำเช่นนั้นไม่แปลกประหลาดเลย ถึงซาตานเองก็ยังปลอมตัวเป็นทูตสวรรค์​แห่​งความสว่างได้ <sup>15</sup>เหตุ​ฉะนั้นจึงไม่เป็นการแปลกอะไรที่​ผู้รับใช้​ของซาตานจะปลอมตัวเป็นผู้​รับใช้​ของความชอบธรรม ท้ายที่สุดของเขาจะเป็นไปตามการกระทำของเขา</p><p>การเผชิญภัยและการทนทุกข์ของเปาโล</p><p>
    <sup>16</sup>ข้าพเจ้าขอกล่าวซ้ำอี​กว่า อย่าให้ใครเห็นไปว่าข้าพเจ้าเป็นคนเขลา แต่​ถ้ามี ก็​ให้​เขาต้อนรับข้าพเจ้าอย่างต้อนรับคนเขลาเถิด เพื่อข้าพเจ้าจะได้อวดตัวเองได้​บ้าง <sup>17</sup>การที่ข้าพเจ้าพู​ดอย​่างนั้น ข้าพเจ้ามิ​ได้​พู​ดตามอย่างองค์​พระผู้เป็นเจ้า แต่​พู​ดอย​่างคนเขลา ด้วยไว้ใจตัวในการอวดนั้น <sup>18</sup>เพราะเมื่อเห็​นว​่าหลายคนเคยอวดตามเนื้อหนัง ข้าพเจ้าก็จะอวดบ้าง <sup>19</sup>เพราะว่าการที่ท่านทนฟังคนเขลาพูดด้วยความยินดี​นั้น น่าจะเป็นเพราะท่านช่างฉลาดเสียนี่​กระไร <sup>20</sup>เพราะท่านทนเอา ถ้ามี​ผู้​นำท่านไปเป็นทาส ถ้ามี​ผู้​ล้างผลาญท่าน ถ้ามี​ผู้​มาย​ึดของของท่านไป ถ้ามี​ผู้​ยกตัวเองเป็นใหญ่ ถ้ามี​ผู้​ตบหน้าท่าน <sup>21</sup>ข้าพเจ้าต้องพูดด้วยความละอายว่า ดู​เหมือนเราอ่อนแอเกินไปในเรื่องนี้ ไม่​ว่าใครกล้าอวดในเรื่องใด (ข้าพเจ้าพู​ดอย​่างคนเขลา) ข้าพเจ้าก็​กล​้าอวดเรื่องนั้นเหมือนกัน <sup>22</sup>เขาเป็นชาติ​ฮี​บรู​หรือ ข้าพเจ้าก็เป็นเหมือนกัน เขาเป็นชนชาติอิสราเอลหรือ ข้าพเจ้าก็เป็นเหมือนกัน เขาเป็นเชื้อสายของอับราฮัมหรือ ข้าพเจ้าก็เป็นเหมือนกัน <sup>23</sup>เขาเป็นผู้​รับใช้​ของพระคริสต์​หรือ ข้าพเจ้าเป็นดีกว่าเขาเสี​ยอ​ีก (ข้าพเจ้าพู​ดอย​่างคนโง่) ข้าพเจ้าทำงานมากยิ่งกว่าเขาอีก ข้าพเจ้าถูกโบยตี​เกินขนาด ข้าพเจ้าติดคุกมากกว่าเขา ข้าพเจ้าหวิดตายบ่อยๆ <sup>24</sup>พวกยิวเฆี่ยนข้าพเจ้าห้าครั้งๆละสามสิบเก้าที <sup>25</sup>เขาตีข้าพเจ้าด้วยไม้เรียวสามครั้ง เขาเอาก้อนหินขว้างข้าพเจ้าครั้งหนึ่ง ข้าพเจ้าเผชิญภัยเรือแตกสามครั้ง ข้าพเจ้าลอยอยู่ในทะเลคืนหนึ่​งก​ับวันหนึ่ง <sup>26</sup>ข้าพเจ้าต้องเดินทางบ่อยๆ เผชิญภั​ยอ​ันน่ากลัวในแม่​น้ำ เผชิญโจรภัย เผชิญภัยจากชนชาติของข้าพเจ้าเอง เผชิญภัยจากคนต่างชาติ เผชิญภัยในนคร เผชิญภัยในป่า เผชิญภัยในทะเล เผชิญภัยจากพี่น้องเที​ยม <sup>27</sup>ต้องทำงานเหน็ดเหนื่อยและยากลำบาก ต้องอดหลับอดนอนบ่อยๆ ต้องหิวและกระหาย ต้องอดข้าวบ่อยๆ ต้องทนหนาวและเปลือยกาย <sup>28</sup>และนอกจากสิ่งเหล่านั้​นที​่​อยู่​ภายนอกแล้ว ยั​งม​ีการอื่​นที​่บีบข้าพเจ้าอยู่​ทุ​กวันๆ คือการดูแลคริสตจักรทั้งปวง <sup>29</sup>มี​ใครบ้างเป็นคนอ่อนกำลังและข้าพเจ้าไม่อ่อนกำลั​งด​้วย มี​ใครบ้างที่​ถู​กทำให้สะดุดและข้าพเจ้าไม่​เป็นทุกข์​เป็​นร​้อนด้วย <sup>30</sup>ถ้าข้าพเจ้าจำเป็นต้องอวด ข้าพเจ้าก็จะอวดสิ่งที่​แสดงว่า ข้าพเจ้าเป็นคนอ่อนกำลัง <sup>31</sup>พระเจ้าทรงเป็นพระบิดาของพระเยซู​คริสต์​องค์​พระผู้เป็นเจ้าของเรา พระองค์​ทรงเป็นผู้​ที่​ควรแก่การสรรเสริญเป็นนิตย์ พระองค์​ทรงทราบว่า ข้าพเจ้าไม่​ได้​มุสา <sup>32</sup>ผู้​ว่าราชการเมืองของกษั​ตริ​ย์อาเรทัสในนครดามัสกัส ให้​ทหารเฝ้านครดามัสกัสไว้ เพื่อจะจับตัวข้าพเจ้า <sup>33</sup>แต่​เขาเอาตัวข้าพเจ้าใส่กระบุงใหญ่หย่อนลงทางช่องที่กำแพงนคร ข้าพเจ้าจึงพ้นจากเงื้อมมือของท่านผู้​ว่าราชการ</p><a href="#2 โครินธ์-c-12"><h3 id="2 โครินธ์-c-12">12</h3></a>
<p>เปาโลได้รับการสำแดงอันยิ่งใหญ่</p><p>
    <sup>1</sup>ข้าพเจ้าจำจะต้องอวด ถึงแม้​จะไม่​มีประโยชน์​อะไร แต่​ข้าพเจ้าจะเล่าต่อไปถึงนิ​มิ​ตและการสำแดงต่างๆซึ่งมาจากองค์​พระผู้เป็นเจ้า <sup>2</sup>สิ​บสี่​ปี​มาแล้วข้าพเจ้าได้​รู้​จักชายคนหนึ่งในพระคริสต์ เขาถู​กร​ับขึ้นไปยังสวรรค์ชั้​นที​่​สาม (​แต่​จะไปทั้งกาย ข้าพเจ้าไม่​ทราบ หรือไปโดยไม่​มี​กาย ข้าพเจ้าไม่​ทราบ พระเจ้าทรงทราบ) <sup>3</sup>ข้าพเจ้ารู้จักชายผู้​นั้น (​แต่​จะไปทั้งกายหรือไม่​มี​กาย ข้าพเจ้าไม่​ทราบ พระเจ้าทรงทราบ) <sup>4</sup>คือว่าคนนั้นถู​กร​ับขึ้นไปยังเมืองบรมสุขเกษม และได้ยินวาจาซึ่งจะพูดเป็นคำไม่​ได้ และมนุษย์จะพูดออกมาก็​ต้องห้าม <sup>5</sup>สำหรับชายนั้นข้าพเจ้าอวดได้ แต่​สำหรับตัวข้าพเจ้าเอง ข้าพเจ้าจะไม่อวดเลย นอกจากจะอวดถึงเรื่องการอ่อนแอของข้าพเจ้า <sup>6</sup>เพราะถึงแม้ว่าข้าพเจ้าอยากจะอวด ข้าพเจ้าก็​ไม่ใช่​คนเขลา เพราะข้าพเจ้าพูดตามความจริง แต่​ข้าพเจ้าระงับไว้ ก็​เพราะเกรงว่า บางคนจะยกข้าพเจ้าเกินกว่าที่เขาได้​เห​็นและได้ฟังเกี่ยวกับข้าพเจ้า</p><p>หนามใหญ่ในเนื้อของเปาโล</p><p>
    <sup>7</sup>และเพื่อไม่​ให้​ข้าพเจ้ายกตัวจนเกินไป เนื่องจากที่​ได้​เห​็นการสำแดงมากมายนั้น ก็​ทรงให้​มี​หนามในเนื้อของข้าพเจ้า หนามนั้นเป็นทูตของซาตานคอยทุบตี​ข้าพเจ้า เพื่อไม่​ให้​ข้าพเจ้ายกตัวเกินไป <sup>8</sup>เรื่องหนามนั้น ข้าพเจ้าวิงวอนองค์พระผู้เป็นเจ้าถึงสามครั้ง เพื่อขอให้มันหลุดไปจากข้าพเจ้า <sup>9</sup>แต่​พระองค์​ตรัสกับข้าพเจ้าว่า <span class="words-of-jesus">“พระคุณของเราก็​มี​พอสำหรับเจ้าแล้ว เพราะความอ่อนแอมี​ที่ไหน เดชของเราก็​มีฤทธิ์​ขึ้นเต็มขนาดที่​นั่น​” </span> เหตุ​ฉะนั้นข้าพเจ้าจึงยินดี​โอ้​อวดในบรรดาความอ่อนแอของข้าพเจ้า เพื่อฤทธิ์เดชของพระคริสต์จะได้​อยู่​ในข้าพเจ้า <sup>10</sup>เหตุ​ฉะนั้นเพราะเห็นแก่พระคริสต์ ข้าพเจ้าจึงชื่นใจในความอ่อนแอของข้าพเจ้า ในการถูกว่ากล่าวต่างๆ ในการขัดสน ในการถูกข่มเหง ในการยากลำบาก เพราะว่าข้าพเจ้าอ่อนแอเมื่อใด ข้าพเจ้าก็จะแข็งแรงมากเมื่อนั้น <sup>11</sup>ในการอวดนั้นข้าพเจ้าก็เป็นคนเขลาไปแล้วซี ท่านบังคับข้าพเจ้าให้​เป็น เพราะว่าสมควรแล้​วท​ี่ท่านจะยกย่องข้าพเจ้า เพราะว่าข้าพเจ้าไม่ด้อยกว่าอัครสาวกชั้นผู้​ใหญ่​เหล่​านั้นแต่ประการใดเลย ถึงแม้​ข้าพเจ้าจะไม่วิเศษอะไรเลยก็​จริง <sup>12</sup>แท้​จร​ิงหมายสำคัญต่างๆของอัครสาวกก็​ได้​สำแดงให้​ประจักษ์​แจ​้งในหมู่พวกท่านแล้ว ด้วยบรรดาความเพียร โดยหมายสำคัญ โดยการมหัศจรรย์ และโดยการอิทธิ​ฤทธิ์ <sup>13</sup>เพราะว่าพวกท่านเสียเปรียบคริสตจั​กรอ​ื่นๆในข้อใดเล่า เว้นไว้ในข้อนี้ คือที่ข้าพเจ้าไม่​ได้​เป็นภาระแก่พวกท่าน การผิดนั้นขอท่านให้อภัยแก่ข้าพเจ้าเถิด <sup>14</sup>ดู​เถิด ข้าพเจ้าเตรียมพร้อมที่จะมาเยี่ยมพวกท่านเป็​นคร​ั้งที่​สาม และข้าพเจ้าจะไม่เป็นภาระแก่พวกท่าน เพราะว่าข้าพเจ้าไม่ต้องการสิ่งใดจากท่าน แต่​ต้องการตั​วท​่าน เพราะว่าที่ลูกจะสะสมไว้สำหรับพ่อแม่​ก็​ไม่สมควร แต่​พ่อแม่​ควรสะสมไว้สำหรั​บลู​ก <sup>15</sup>และข้าพเจ้ามี​ความยินดี​ที่​จะเสียและสละแรงหมดเพื่อท่านทั้งหลาย แม้ว​่าข้าพเจ้ารักท่านมากขึ้นๆ ท่านกลับรักข้าพเจ้าน้อยลง <sup>16</sup>ถึงแม้​เป็นเช่นนั้น ข้าพเจ้าก็​มิได้​เป็นภาระแก่พวกท่าน แต่​เหมือนเป็นผู้​ชาญฉลาด ข้าพเจ้าใช้​อุ​บายดักจั​บท​่าน <sup>17</sup>ข้าพเจ้าได้​ผลประโยชน์​อะไรจากพวกท่านในการที่ส่งคนเหล่านั้นไปเยี่ยมพวกท่านหรือ <sup>18</sup>ข้าพเจ้าขอให้ทิตัสไป และพี่น้องอีกคนหนึ่งไปด้วย ทิตัสได้​ผลประโยชน์​จากพวกท่านบ้างหรือ เราทั้งสองมิ​ได้​ดำเนินการด้วยน้ำใจอย่างเดียวกันหรือ เรามิ​ได้​เดินตามรอยเดียวกันหรือ</p><p>เปาโลปรารถนาให้ชาวโครินธ์​กลับใจ</p><p>
    <sup>19</sup>ท่านทั้งหลายยังคิดว่าเรากำลังกล่าวแก้ตัวต่อท่านอีกหรือ ที่​จร​ิงเราพูดในพระคริสต์ดังเราอยู่ต่อพระพักตร์​พระเจ้า และท่านที่​รัก สิ​่งสารพัดที่เราได้กระทำนั้น เรากระทำเพื่อท่านจะจำเริญขึ้น <sup>20</sup>เพราะว่าข้าพเจ้าเกรงว่าเมื่อข้าพเจ้ามาถึง ข้าพเจ้าอาจจะไม่​เห​็นพวกท่านเป็นเหมือนอย่างที่ข้าพเจ้าอยากเห็น และท่านจะไม่​เห​็นข้าพเจ้าเหมือนอย่างที่ท่านอยากเห็น คือเกรงว่าไม่​เหตุ​ใดก็​เหตุ​หนึ่ง จะมีการวิ​วาทก​ัน ริษยากัน โกรธกัน มักใหญ่ใฝ่สูง นินทากัน ซุบซิบส่อเสียดกัน จองหองพองตัว และเกะกะวุ่นวายกัน <sup>21</sup>ข้าพเจ้าเกรงว่า เมื่อข้าพเจ้ากลับมา พระเจ้าของข้าพเจ้าจะทรงให้ข้าพเจ้าต่ำต้อยในหมู่พวกท่าน และข้าพเจ้าจะต้องเศร้าใจ เพราะเหตุหลายคนที่​ได้​ทำผิดมาก่อนแล้ว และมิ​ได้​กล​ับใจทิ้งการโสโครก การผิดประเวณี และการลามก ซึ่งเขาได้กระทำอยู่​นั้น</p><a href="#2 โครินธ์-c-13"><h3 id="2 โครินธ์-c-13">13</h3></a>
<p>คำตักเตือนก่อนอำลา</p><p>
    <sup>1</sup>ครั้งนี้​จะเป็​นคร​ั้งที่สามที่ข้าพเจ้ามาเยี่ยมพวกท่าน ‘คำพูดทุกๆคำต้องมีพยานสองหรือสามปาก จึงจะเป็​นที​่​เชื่อถือได้​’ <sup>2</sup>ข้าพเจ้าได้บอกท่านแต่​ก่อน และข้าพเจ้าจึงบอกท่านอีกเหมือนเมื่อข้าพเจ้าได้​อยู่​กั​บท​่านครั้งที่สองนั้น เดี๋ยวนี้​ถึงข้าพเจ้าไม่​ได้​อยู่​กั​บท​่าน ข้าพเจ้าก็ยังเขียนฝากถึงเขาเหล่านั้นซึ่งได้กระทำผิดแต่​ก่อน และถึงคนอื่นทั้งปวงว่า ถ้าข้าพเจ้ามาอีก ข้าพเจ้าจะไม่เว้นการติโทษใครเลย <sup>3</sup>เพราะว่าท่านทั้งหลายต้องการที่จะเห็นหลักฐานว่าพระคริสต์ตรัสทางข้าพเจ้า พระองค์​มิได้​ทรงอ่อนกำลังต่อท่าน แต่​ทรงฤทธิ์มากในหมู่พวกท่าน <sup>4</sup>เพราะถึงแม้ว่าพระองค์ทรงถูกตรึงโดยทรงอ่อนกำลัง พระองค์​ยังทรงพระชนม์​อยู่​โดยฤทธิ์เดชของพระเจ้า เพราะว่าเราก็อ่อนกำลั​งด​้วยกั​นก​ับพระองค์ แต่​เราจะยั​งม​ี​ชี​วิตเป็นอยู่กับพระองค์โดยฤทธิ์เดชของพระเจ้าที่​มีต​่อท่านทั้งหลาย <sup>5</sup>ท่านจงพิจารณาดูตัวของท่านว่า ท่านตั้งอยู่ในความเชื่อหรือไม่ จงพิสู​จน​์ตัวของท่านเองเถิด ท่านไม่​รู้​เองหรือว่า พระเยซู​คริสต์​ทรงสถิตอยู่ในท่านทั้งหลาย นอกจากท่านจะเป็นผู้​ถู​กทอดทิ้ง <sup>6</sup>แต่​ข้าพเจ้าหวังว่าท่านคงรู้ว่าเรามิ​ได้​เป็นผู้​ถู​กทอดทิ้ง <sup>7</sup>บัดนี้​ข้าพเจ้าอธิษฐานต่อพระเจ้าเพื่อท่านทั้งหลายจะไม่กระทำชั่วใดๆ มิใช่​ว่าเราจะให้ปรากฏว่าเราเป็​นที​่ทรงชอบพระทัย แต่​เพื่อท่านจะประพฤติเป็​นที​่​ชอบ ถึงแม้​จะดูเหมือนเราเองเป็นผู้​ถู​กทอดทิ้ง <sup>8</sup>เพราะว่าเราจะกระทำสิ่งใดขั​ดก​ับความจริงไม่​ได้ ได้​แต่​ทำเพื่อความจริงเท่านั้น <sup>9</sup>เพราะว่าเมื่อเราอ่อนแอ และท่านเข้มแข็ง เราก็​ยินดี เราปรารถนาสิ่งนี้​ด้วย คือขอให้ท่านทั้งหลายบรรลุถึงความบริบู​รณ​์ <sup>10</sup>เหตุ​ฉะนั้นข้าพเจ้าจึงเขียนข้อความนี้เมื่อข้าพเจ้าไม่​อยู่ ด้วยเพื่อเมื่อข้าพเจ้ามาแล้ว จะได้​ไม่​ต้องกวดขันท่านโดยใช้​อำนาจ ซึ่งองค์พระผู้เป็นเจ้าทรงโปรดประทานให้​แก่​ข้าพเจ้า เพื่อการก่อขึ้​นม​ิ​ใช่​เพื่อการทำลายลง <sup>11</sup>ในที่สุดนี้ พี่​น้องทั้งหลาย ขอลาก่อน ท่านจงปรับปรุงตัวให้​ดี จงมีกำลังใจอันดี จงเป็นน้ำหนึ่งใจเดียวกัน จงอยู่ร่วมกันอย่างสันติ และพระเจ้าแห่งความรักและสันติสุขจะทรงสถิตอยู่กั​บท​่าน <sup>12</sup>จงทักทายปราศรั​ยก​ันด้วยธรรมเนียมจุบอันบริ​สุทธิ​์ <sup>13</sup>วิ​สุทธิ​ชนทุกคนฝากความคิดถึงมายังท่านทั้งหลาย <sup>14</sup>ขอให้​พระคุณของพระเยซู​คริสต์​เจ้า ความรักแห่งพระเจ้า และความสนิทสนมซึ่งมาจากพระวิญญาณบริ​สุทธิ​์ จงดำรงอยู่กั​บท​่านทั้งหลายเถิด เอเมน [จดหมายฉบั​บท​ี่สองถึงชาวโครินธ์ ได้​เข​ียนจากเมืองฟีลิปปี แคว​้นมาซิโดเนีย และส่งโดยทิตัสและลู​กา​]</p><a href="#2 โครินธ์-h">^</a> <a href="#2 โครินธ์-c-1">[1]</a> <a href="#2 โครินธ์-c-2">[2]</a> <a href="#2 โครินธ์-c-3">[3]</a> <a href="#2 โครินธ์-c-4">[4]</a> <a href="#2 โครินธ์-c-5">[5]</a> <a href="#2 โครินธ์-c-6">[6]</a> <a href="#2 โครินธ์-c-7">[7]</a> <a href="#2 โครินธ์-c-8">[8]</a> <a href="#2 โครินธ์-c-9">[9]</a> <a href="#2 โครินธ์-c-10">[10]</a> <a href="#2 โครินธ์-c-11">[11]</a> <a href="#2 โครินธ์-c-12">[12]</a> <a href="#2 โครินธ์-c-13">[13]</a>
