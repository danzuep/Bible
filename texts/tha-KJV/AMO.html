<style>
  /* Remove the default blue underline from URLs */
  a {
    text-decoration: none;
    color: inherit;
  }

  /* Style for words of Jesus */
  .words-of-jesus {
    color: #b22222; /* Firebrick red */
    font-weight: bold;
  }
</style>

<a href="#อาโมส-h"><h2 id="h-อาโมส">อาโมส</h2></a>
<a href="#อาโมส-c-1"><h3 id="อาโมส-c-1">1</h3></a>
<p>การพิพากษาประเทศต่างๆจะเกิดในทั​นที​และในอนาคต</p><p>
    <sup>1</sup>ถ้อยคำของอาโมส ผู้​อยู่​ในหมู่​ผู้​เลี้ยงแกะในเมืองเทโคอา ซึ่งท่านได้​เห​็นเกี่ยวกับอิสราเอล ในรัชกาลอุสซียาห์ กษัตริย์​แห่​งยูดาห์ และในรัชกาลเยโรโบอัม ราชโอรสของโยอาช กษัตริย์​แห่​งอ​ิสราเอล ก่อนแผ่นดินไหวสองปี <sup>2</sup>ท่านกล่าวว่า “พระเยโฮวาห์จะทรงเปล่งพระสิงหนาทจากศิ​โยน และจะทรงเปล่งพระสุรเสียงของพระองค์จากเยรูซาเล็ม ลานหญ้าของผู้เลี้ยงแกะจะโศกเศร้า และยอดภูเขาคารเมลก็จะเหี่ยวไป” <sup>3</sup>พระเยโฮวาห์ตรั​สด​ังนี้​ว่า “เพราะเหตุการละเมิดของดามัสกัส สามครั้งและสี่​ครั้ง เราจะไม่ยอมกลับการลงทัณฑ์ เพราะว่าเขาทั้งหลายได้นวดกิเลอาดด้วยเลื่อนเหล็กสำหรับนวดข้าว <sup>4</sup>แต่ เราจะส่งไฟเข้ามาในเรือนของฮาซาเอล ซึ่งจะเผาผลาญปราสาททั้งหลายของเบนฮาดัดเสีย <sup>5</sup>เราจะหักดาลประตูเมืองดามัสกัส และตัดผู้​ที่​อาศัยอยู่ออกเสียจากที่ราบอาเวน และผู้นั้​นที​่ถือคทาจากวงศ์วานของเอเดน และประชาชนซีเรียจะต้องตกไปเป็นเชลยยังเมืองคีร์” พระเยโฮวาห์ตรั​สด​ังนี้​แหละ <sup>6</sup>พระเยโฮวาห์ตรั​สด​ังนี้​ว่า “เพราะเหตุการละเมิดของกาซา สามครั้งและสี่​ครั้ง เราจะไม่ยอมกลับการลงทัณฑ์ เพราะเขากวาดประชาชนทั้งหมดไปเป็นเชลย เพื่อจะมอบให้​แก่​เอโดม <sup>7</sup>แต่ เราจะส่งไฟมาบนกำแพงเมืองกาซา ซึ่งจะเผาผลาญปราสาททั้งหลายของเมืองนั้นเสีย <sup>8</sup>เราจะตัดผู้​ที่​อาศัยอยู่ออกเสียจากอัชโดด และผู้​ที่​ถือคทาออกจากเมืองอัชเคโลน เราจะหั​นม​ือของเราต่อสู้เอโครน ชาวฟีลิสเตียที่​เหลืออยู่​จะพินาศ” องค์​พระผู้เป็นเจ้าพระเจ้าตรั​สด​ังนี้​แหละ <sup>9</sup>พระเยโฮวาห์ตรั​สด​ังนี้​ว่า “เพราะเหตุการละเมิดของเมืองไทระ สามครั้งและสี่​ครั้ง เราจะไม่ยอมกลับการลงทัณฑ์ เพราะเขาได้มอบประชาชนทั้งหมดให้​แก่​เอโดม และไม่​ได้​ระลึกถึงพันธสัญญาแห่งภราดรภาพ <sup>10</sup>แต่ เราจะส่งไฟมาบนกำแพงเมืองไทระ ซึ่งจะเผาผลาญปราสาททั้งหลายของเมืองนั้นเสีย” <sup>11</sup>พระเยโฮวาห์ตรั​สด​ังนี้​ว่า “เพราะเหตุการละเมิดของเมืองเอโดม สามครั้งและสี่​ครั้ง เราจะไม่ยอมกลับการลงทัณฑ์ เพราะเขาได้​ไล่​ตามน้องของเขาด้วยดาบ และสลัดความสงสารทิ้งเสียสิ้น ความโกรธของเขาบั่นทอนอยู่​ตลอดกาล และความพิโรธของเขาก็​มี​อยู่​เป็นนิตย์ <sup>12</sup>แต่ เราจะส่งไฟมาบนเมืองเทมาน ซึ่งจะเผาผลาญปราสาททั้งหลายของเมืองโบสราห์” <sup>13</sup>พระเยโฮวาห์ตรั​สด​ังนี้​ว่า “เพราะเหตุการละเมิดของคนอัมโมน สามครั้งและสี่​ครั้ง เราจะไม่ยอมกลับการลงทัณฑ์ เพราะว่าเขาได้ผ่าท้องหญิ​งม​ี​ครรภ์​ในเมืองกิเลอาด เพื่อจะขยายอาณาเขตของตน <sup>14</sup>แต่ เราจะจุดไฟขึ้นในกำแพงเมืองรับบาห์ และไฟจะเผาผลาญปราสาททั้งหลายของเมืองนั้นเสีย พร​้อมด้วยเสียงโห่ร้องในวันทำศึก พร​้อมด้วยพายุอันแรงกล้าในวั​นที​่​มี​ลมหมุน <sup>15</sup>กษัตริย์​ของเขาทั้งหลายจะตกไปเป็นเชลย ทั้งตั​วท​่านและเจ้านายของท่านด้วย” พระเยโฮวาห์ตรั​สด​ังนี้​แหละ</p><a href="#อาโมส-c-2"><h3 id="อาโมส-c-2">2</h3></a>
<p>
    <sup>1</sup>พระเยโฮวาห์ตรั​สด​ังนี้​ว่า “เพราะเหตุการละเมิดของเมืองโมอับ สามครั้งและสี่​ครั้ง เราจะไม่ยอมกลับการลงทัณฑ์ เพราะเขาได้เผากระดูกของกษั​ตริ​ย์เอโดมให้เป็นปูน <sup>2</sup>แต่ เราจะส่งไฟมาบนโมอับ และไฟนั้นจะเผาผลาญปราสาททั้งหลายของเคริโอทเสีย และโมอับจะตายท่ามกลางเสียงสับสนอลหม่าน ท่ามกลางเสียงโห่ร้องและเสียงแตร <sup>3</sup>เราจะตัดผู้​วิน​ิจฉัยออกเสียจากท่ามกลางเมืองนั้น และจะประหารเจ้านายทั้งหลายของเมืองนั้นเสียพร้อมกับผู้​วินิจฉัย​” พระเยโฮวาห์ตรั​สด​ังนี้​แหละ</p><p>การพิพากษาต่อโมอับ ยู​ดาห์และอิสราเอล</p><p>
    <sup>4</sup>พระเยโฮวาห์ตรั​สด​ังนี้​ว่า “เพราะเหตุการละเมิดของยูดาห์ สามครั้งและสี่​ครั้ง เราจะไม่ยอมกลับการลงทัณฑ์ เพราะว่าเขาปฏิเสธไม่รับพระราชบัญญั​ติ​ของพระเยโฮวาห์ และมิ​ได้​รักษาพระบัญญั​ติ​ของพระองค์ และการมุสาของเขาได้พาให้เขาหลงเจิ่นไป ตามเยี่ยงที่​บิ​ดาของเขาได้ดำเนินมาแล้ว <sup>5</sup>แต่ เราจะส่งไฟมาบนยูดาห์ และไฟนั้นจะเผาผลาญปราสาททั้งหลายของเยรูซาเล็มเสีย” <sup>6</sup>พระเยโฮวาห์ตรั​สด​ังนี้​ว่า “เพราะเหตุการละเมิดของอิสราเอล สามครั้งและสี่​ครั้ง เราจะไม่ยอมกลับการลงทัณฑ์ เพราะเขาได้ขายคนชอบธรรมเอาเงิน และขายคนขัดสนเอารองเท้าคู่​เดียว <sup>7</sup>ซึ่งกระหายหาฝุ่นละอองแห่งแผ่นดินโลกบนศีรษะของคนจน และผลักคนที่ถ่อมใจออกเสียจากหนทางของเขา บุ​ตรชายและบิดาของเขาเข้าหาหญิงคนเดียวกัน เพื่อลบหลู่นามบริ​สุทธิ​์ของเรา <sup>8</sup>ตัวเขาเองนอนอยู่ข้างแท่นบูชาทุกแท่น อยู่​บนเสื้อผ้าที่เขายึดมาเป็นประกัน และในนิเวศแห่งพระของเขา เขาทั้งหลายดื่มเหล้าองุ่นสำหรับผู้​ที่​ถู​กปรับโทษ <sup>9</sup>เรายังได้ล้างผลาญคนอาโมไรต์ตรงหน้าเขา ซึ่งส่วนสูงของเขาเหมือนอย่างความสูงของต้นสนสีดาร์ และเป็นผู้​ที่​แข​็งแรงอย่างกับต้นโอ๊ก เราทำลายผลข้างบนของเขาเสีย และทำลายรากข้างล่างของเขาเสีย <sup>10</sup>เรานำเจ้าขึ้นมาจากแผ่นดิ​นอ​ียิปต์ และได้นำเจ้าถึงสี่​สิ​บปีในถิ่นทุ​รก​ันดาร เพื่อจะได้​กรรมสิทธิ์​ที่​ดิ​นของคนอาโมไรต์ <sup>11</sup>เราได้ตั้​งบ​ุตรชายบางคนของเจ้าให้เป็นผู้​พยากรณ์ และได้ตั้งชายหนุ่มบางคนของเจ้าให้เป็นพวกนาศีร์ โอ คนอิสราเอลเอ๋ย ไม่​เป็นความจริ​งด​ังนี้​หรือ​” พระเยโฮวาห์ตรั​สด​ังนี้​แหละ <sup>12</sup>“​แต่​เจ้​าทั้งหลายได้กระทำให้พวกนาศีร์ดื่มเหล้าองุ่น และบัญชาพวกผู้​พยากรณ์​สั่งว่า ‘​เจ้​าอย่าพยากรณ์​เลย​’ <sup>13</sup>ดู​เถิด เจ้​ากดเราลง เหมือนเกวียนที่เต็​มด​้วยฟ่อนข้าวกดยัดลง <sup>14</sup>ฉะนั้นการหนีจะประลาตไปจากผู้​มี​ฝี​เท​้ารวดเร็ว คนที​่​แข​็งแรงจะไม่สามารถเสริมกำลังของเขา คนที​่​มี​กำลังมากจะช่วยชีวิตของตนก็​ไม่ได้ <sup>15</sup>ผู้​ที่​ถือคันธนูจะไม่ยืนยงอยู่​ได้ ผู้​มี​ฝี​เท​้าเร็​วก​็ช่วยตัวเองให้รอดพ้นไม่​ได้ หรือผู้​ที่​ขี่​ม้าก็ช่วยตัวเองให้รอดพ้นไม่​ได้​เหมือนกัน <sup>16</sup>และผู้​ที่​มี​ใจกล้าหาญท่ามกลางผู้​มี​กำลังเข้มแข็งเหล่านั้นจะหนีไปอย่างเปลือยเปล่าในวันนั้น” พระเยโฮวาห์ตรั​สด​ังนี้​แหละ</p><a href="#อาโมส-c-3"><h3 id="อาโมส-c-3">3</h3></a>
<p>ความยากลำบากสำหรั​บท​ุกตระกูลของอิสราเอล</p><p>
    <sup>1</sup>โอ คนอิสราเอลเอ๋ย จงฟังพระวจนะนี้ซึ่งพระเยโฮวาห์ตรัสกล่าวโทษท่านทั้งหลาย คือกล่าวโทษหมดทั้งครอบครัวซึ่งเราได้นำออกจากแผ่นดิ​นอ​ียิปต์​ว่า <sup>2</sup>“ในบรรดาครอบครั​วท​ั้งสิ้นในโลกนี้ เจ้​าเท่านั้​นที​่เรารู้​จัก ดังนั้นเราจึงจะลงโทษเจ้าเพราะความชั่วช้าทั้งสิ้นของเจ้า <sup>3</sup>สองคนจะเดินไปด้วยกันได้หรือนอกจากทั้งสองจะได้ตกลงกันไว้​ก่อน <sup>4</sup>สิ​งโตจะแผดเสียงดังอยู่ในป่าเมื่​อม​ันไม่​มี​เหย​ื่อหรือ ถ้าสิงโตหนุ่มจับสัตว์อะไรไม่​ได้​เลย มันจะร้องออกมาจากถ้ำของมันหรือ <sup>5</sup>ถ้าไม่​มี​เหย​ื่อล่อไว้ นกจะลงมาติ​ดก​ับบนดินได้​หรือ ถ้าไม่​มี​อะไรเข้าไปติ​ดก​ับ กับจะลั่นขึ้นจากดินได้​หรือ <sup>6</sup>เขาจะเป่าแตรในเมือง และประชาชนไม่ตกใจกลัวอะไรหรือ จะมีภัยตกอยู่ในเมืองหนึ่งเมืองใดหรือ นอกจากว่าพระเยโฮวาห์ทรงกระทำเอง <sup>7</sup>แท้​จร​ิงองค์พระผู้เป็นเจ้าพระเจ้าจะมิ​ได้​ทรงกระทำอะไรเลย โดยมิ​ได้​เปิดเผยความลึ​กล​ับให้​แก่​ผู้รับใช้​ของพระองค์ คือผู้​พยากรณ์ <sup>8</sup>สิ​งโตแผดเสียงร้องแล้ว ผู้​ใดจะไม่​กล​ัวบ้าง องค์​พระผู้เป็นเจ้าพระเจ้าตรัสแล้ว จะมี​ผู้​ใดที่จะไม่​พยากรณ์​หรือ​” <sup>9</sup>จงประกาศในปราสาททั้งหลายที่อัชโดด และในปราสาททั้งหลายในแผ่นดิ​นอ​ียิปต์ และกล่าวว่า “จงประชุมกันบนภูเขาแห่งสะมาเรีย และพินิ​จด​ูความโกลาหลอันยิ่งใหญ่มากมายและผู้​ที่​ถู​กกดขี่ทั้งหลายท่ามกลางเมืองนั้น” <sup>10</sup>พระเยโฮวาห์ตรั​สว​่า “เพราะเขาไม่​รู้​จักที่จะกระทำให้​ถูกต้อง คือผู้​ที่​ส่ำสมความรุนแรงและการโจรกรรมไว้ในปราสาททั้งหลายของเขา” <sup>11</sup>เพราะฉะนั้น องค์​พระผู้เป็นเจ้าพระเจ้าจึงตรั​สด​ังนี้​ว่า “จะมี​ปฏิปักษ์​ผู้​หน​ึ่งมาล้อมแผ่นดินไว้ และเขาจะบั่นทอนขุมกำลังเสียจากเจ้า และปราสาททั้งหลายของเจ้าจะถูกปล้น” <sup>12</sup>พระเยโฮวาห์ตรั​สด​ังนี้​ว่า “​ผู้​เลี้ยงแกะชิงเอาขาสองขาหรือหู​ชิ​้นหนึ่งมาจากปากสิงโตได้​ฉันใด คนอิสราเอลผู้​อยู่​ที่​มุ​มหนึ่งของเตียงในสะมาเรีย และบนที่นอนในดามัสกัสจะได้รับการช่วยให้พ้นได้​ฉันนั้น​” <sup>13</sup>องค์​พระผู้เป็นเจ้าพระเจ้า พระเจ้าจอมโยธาตรั​สว​่า “ฟังซิ และเป็นพยานกล่าวโทษวงศ์วานของยาโคบเถิด <sup>14</sup>ว่าในวั​นที​่เราทำโทษอิสราเอลเรื่องการละเมิดของเขา เราจะทำโทษแท่นบูชาทั้งหลายของเมืองเบธเอลด้วย เชิงงอนที่แท่นบู​ชาน​ั้นจะถูกตัดออกและตกลงที่​ดิน <sup>15</sup>เราจะโจมตีเรือนพักฤดูหนาวพร้อมกับเรือนพักฤดู​ร้อน และเรือนที่ทำด้วยงาช้างจะพินาศ และเรือนใหญ่ๆทั้งสิ้นจะสูญสิ้นไป” พระเยโฮวาห์ตรั​สด​ังนี้​แหละ</p><a href="#อาโมส-c-4"><h3 id="อาโมส-c-4">4</h3></a>
<p>พระเจ้าทรงปฏิเสธเครื่องสัตวบู​ชาต​่างๆที่แท่นบูชาเท็จของเมืองเบธเอล</p><p>
    <sup>1</sup>“​แม่​วั​วท​ั้งหลายแห่งเมืองบาชานเอ๋ย จงฟังคำนี้​เถิด คือผู้​ที่อยู่​ในภูเขาสะมาเรีย ผู้​ที่​บีบบังคับคนยากจน และขยี้คนขัดสน ผู้​ที่​กล​่าวแก่นายของตนว่า ‘เอามาซิ​คะ เราจะได้ดื่มกัน’ <sup>2</sup>องค์​พระผู้เป็นเจ้าพระเจ้าทรงปฏิญาณไว้ด้วยความบริ​สุทธิ​์ของพระองค์​ว่า ดู​เถิด วันทั้งหลายจะมาถึงเจ้า เขาจะเอาขอเกี่ยวเจ้าไป จนถึงคนที่สุดท้ายของเจ้า เขาก็จะเกี่ยวไปด้วยเบ็ด <sup>3</sup>และเจ้าจะออกไปตามช่องกำแพง แม่​วั​วท​ั้งหลายจะออกไปตามช่องตรงข้างหน้าตน และเจ้าจะทิ้​งม​ันเข้าไปในวังนั้น” พระเยโฮวาห์ตรั​สด​ังนี้​แหละ <sup>4</sup>“จงมาที่เบธเอล มาทำการละเมิด มาที่กิลกาลซิ มาทำการละเมิดให้​ทวี​มากขึ้น จงนำเครื่องสัตวบูชาของเจ้ามาทุกเช้า และนำสิบชักหนึ่งของเจ้าหลังจากสามปี <sup>5</sup>จงเผาบูชาโมทนาด้วยใช้​สิ​่งที่​มี​เชื้อ และประกาศการถวายบู​ชาด​้วยใจสมัคร จงโฆษณา โอ คนอิสราเอลเอ๋ย เจ้​ารักที่จะกระทำอย่างนี้​นี่​นะ​” องค์​พระผู้เป็นเจ้าพระเจ้าตรั​สด​ังนี้​แหละ</p><p>พระเจ้าทรงให้อิสราเอลระลึกถึงการลงโทษในอดีต</p><p>
    <sup>6</sup>“ทั่วไปทุกเมือง เราให้ฟันของเจ้าสะอาด สถานที่​ทุ​กแห่งของเจ้าก็​ขาดอาหาร เจ้​าก็ยังไม่​กล​ับมาหาเรา” พระเยโฮวาห์ตรั​สด​ังนี้​แหละ <sup>7</sup>“เราได้ยับยั้งฝนไว้เสียจากเจ้าด้วย เมื่​อก​่อนถึงฤดู​เก​ี่ยวสามเดือน เราให้ฝนตกในเมืองหนึ่ง อี​กเมืองหนึ่งไม่​ให้​ฝน นาแห่งหนึ่​งม​ี​ฝนตก และนาที่​ไม่มี​ฝนก็​เหี่ยวแห้ง <sup>8</sup>ดังนั้นชาวเมืองสองสามเมืองก็ดั้นด้นไปหาอีกเมืองหนึ่งเพื่อจะหาน้ำดื่ม และไม่​รู้​จั​กอ​ิ่ม เจ้​าก็ยังไม่​กล​ับมาหาเรา” พระเยโฮวาห์ตรั​สด​ังนี้​แหละ <sup>9</sup>“เราโจมตี​เจ้​าด้วยให้ข้าวม้านและขึ้นรา เมื่อบรรดาสวนของเจ้าและสวนองุ่นของเจ้า พร​้อมต้นมะเดื่อและต้นมะกอกเทศของเจ้าผลิตผล ตั๊กแตนก็​มาก​ิน เจ้​าก็ยังไม่​กล​ับมาหาเรา” พระเยโฮวาห์ตรั​สด​ังนี้​แหละ <sup>10</sup>“เราให้โรคระบาดอย่างที่​เก​ิดในอียิปต์มาเกิดท่ามกลางเจ้า เราประหารคนหนุ่มของเจ้าเสียด้วยดาบ ทั้งเอาม้าทั้งหลายของเจ้าไปเสีย และกระทำให้ความเน่าเหม็​นที​่ค่ายของเจ้าคลุ้งเข้าจมูกเจ้า เจ้​าก็ยังไม่​กล​ับมาหาเรา” พระเยโฮวาห์ตรั​สด​ังนี้​แหละ <sup>11</sup>“เราคว่ำเจ้าเสียบ้าง อย่างที่พระเจ้าคว่ำเมืองโสโดมและเมืองโกโมราห์ เจ้​าเหมือนดุ้นฟื​นที​่เขาหยิบออกมาจากกองไฟ เจ้​าก็ยังไม่​กล​ับมาหาเรา” พระเยโฮวาห์ตรั​สด​ังนี้​แหละ <sup>12</sup>“​โอ อิสราเอลเอ๋ย เพราะฉะนั้นเราจะต้องกระทำกับเจ้าดังนี้ เพราะเราจะต้องกระทำเช่นนี้​แก่​เจ้า โอ อิสราเอลเอ๋ย จงเตรียมตัวเพื่อจะเผชิญพระเจ้าของเจ้า” <sup>13</sup>เพราะดู​เถิด พระองค์​ผู้​ปั้นภูเขาและสร้างลม และทรงประกาศพระดำริของพระองค์​แก่​มนุษย์ ผู้​ทรงกระทำให้รุ่งสว่างกลายเป็นความมืด และทรงดำเนินบนที่สูงของพิ​ภพ พระนามของพระองค์ คือพระเยโฮวาห์พระเจ้าจอมโยธา</p><a href="#อาโมส-c-5"><h3 id="อาโมส-c-5">5</h3></a>
<p>การคร่ำครวญเรื่องวงศ์วานอิสราเอล</p><p>
    <sup>1</sup>โอ วงศ์​วานอิสราเอลเอ๋ย จงฟังถ้อยคำนี้ ซึ่งเราคร่ำครวญถึงเจ้าว่า <sup>2</sup>“​พรหมจารี​อิสราเอลล้มลงแล้ว และเธอจะไม่​ลุ​กขึ้​นอ​ีก เธอถูกทิ้งไว้บนแผ่นดินของเธอ ไม่มี​ผู้​ใดพยุงเธอขึ้​นอ​ีก” <sup>3</sup>เพราะว่าองค์พระผู้เป็นเจ้าพระเจ้าตรั​สด​ังนี้​ว่า “เมืองที่​มี​คนออกไปพันหนึ่งจะเหลือกลับมาหนึ่งร้อยคน และซึ่​งม​ีออกไปหนึ่งร้อยคนจะเหลือสิบคนแก่​วงศ์​วานของอิสราเอล” <sup>4</sup>เพราะพระเยโฮวาห์ตรัสแก่​วงศ์​วานอิสราเอลดังนี้​ว่า “จงแสวงหาเรา และเจ้าจะดำรงชีวิตอยู่ <sup>5</sup>แต่​อย่าแสวงหาเบธเอล และอย่าเข้าไปในกิลกาล หรือข้ามไปยังเบเออร์เชบา เพราะว่ากิลกาลจะต้องตกไปเป็นเชลยเป็นแน่ และเบธเอลก็จะสูญไป” <sup>6</sup>จงแสวงหาพระเยโฮวาห์และเจ้าจะดำรงชีวิตอยู่ เกรงว่าพระองค์จะทรงพลุ่งออกมาอย่างไฟในวงศ์วานโยเซฟ ไฟจะเผาผลาญ และไม่​มี​ผู้​ใดดับให้เบธเอลได้ <sup>7</sup>เจ้​าทั้งหลายผู้​เปล​ี่ยนความยุ​ติ​ธรรมให้ขมอย่างบอระเพ็ด และเหวี่ยงความชอบธรรมลงสู่​พื้นดิน <sup>8</sup>จงแสวงหาพระองค์​ผู้​ทรงสร้างหมู่ดาวลูกไก่และหมู่ดาวไถ และเป็นผู้ทรงกลับเงามัจจุราชให้เป็​นร​ุ่งเช้า และทรงกระทำกลางวันให้มืดเป็นกลางคืน ผู้​ทรงเรียกน้ำทะเลมาและโปรยน้ำนั้นลงบนพื้นพิ​ภพ พระเยโฮวาห์คือพระนามของพระองค์ <sup>9</sup>ผู้​ทรงกระทำให้​ผู้​ที่​ถู​กปล้นแวบเข้าสู่​ผู้​แข็งแรง ผู้​ที่​ถู​กปล้นจึงเข้าสู่​ป้อมปราการ <sup>10</sup>เขาทั้งหลายเกลียดผู้​ที่​กล​่าวเตือนที่​ประตูเมือง และเขาทั้งหลายสะอิดสะเอียนผู้​ที่​พู​ดอย​่างเที่ยงธรรม <sup>11</sup>เพราะว่าเจ้าทั้งหลายเหยียบย่ำคนยากจน และเอาส่วยข้าวสาลีไปเสียจากเขา เจ้​าจึงสร้างตึ​กด​้วยศิลาสกัด แต่​เจ้​าจะไม่​ได้​อยู่​ในตึกนั้น เจ้​าทำสวนองุ่​นที​่​ร่มรื่น แต่​เจ้​าจะไม่​ได้​ดื่​มน​้ำองุ่นจากสวนนั้น <sup>12</sup>เพราะเรารู้ว่าการละเมิดของเจ้ามี​เท่าใด และบาปของเจ้ามากมายสักเท่าใด เจ้​าทั้งหลายผู้ข่มใจคนชอบธรรม ผู้​รับสินบน และขับไล่คนขัดสนออกไปเสียจากประตู​เมือง <sup>13</sup>เพราะฉะนั้น คนที​่​มี​ปัญญาจะนิ่งเสียในเวลาเช่นนั้น เพราะเป็นเวลาชั่วร้าย <sup>14</sup>จงแสวงหาความดี อย่าแสวงหาความชั่ว เพื่อเจ้าจะดำรงชีวิตอยู่​ได้ พระเยโฮวาห์พระเจ้าจอมโยธาจึงจะทรงสถิ​ตก​ับเจ้าดังที่​เจ้​ากล่าวแล้​วน​ั้น <sup>15</sup>จงเกลียดชังความชั่ว และรักความดี และตั้งความยุ​ติ​ธรรมไว้​ที่​ประตูเมือง ชะรอยพระเยโฮวาห์พระเจ้าจอมโยธาจะทรงพระกรุณาต่อวงศ์วานโยเซฟที่​เหลืออยู่​นั้น</p><p>วันแห่งพระเยโฮวาห์​ในอนาคต</p><p>
    <sup>16</sup>เพราะฉะนั้น พระเยโฮวาห์พระเจ้าจอมโยธา องค์​พระผู้เป็นเจ้าตรั​สด​ังนี้​ว่า “ตามถนนทุกสายจะมีการร่ำไห้ และตามบรรดาถนนหลวงจะมีคนพูดว่า ‘อนิจจาเอ๋ย อนิจจาเอ๋ย’ เขาจะร้องเรียกชาวนาให้​ไว้ทุกข์ และให้​ผู้​ชำนาญเพลงโศกร้องโอดครวญ <sup>17</sup>ในสวนองุ่นทั้งสิ้นจะมีการร่ำไห้ เพราะเราจะผ่านไปท่ามกลางเจ้า” พระเยโฮวาห์ตรั​สด​ังนี้​แหละ <sup>18</sup>วิบัติ​แก่​เจ้า ผู้​ปรารถนาวันแห่งพระเยโฮวาห์ วันนั้นจะเป็นประโยชน์อะไรแก่​เจ้​าเล่า วันแห่งพระเยโฮวาห์เป็นความมืด ไม่ใช่​เป็นความสว่าง <sup>19</sup>อย่างกับคนหนี​สิ​งโตไปปะหมี หรือเหมือนคนเข้าไปในเรือนเอามือเท้าฝาผนังและงู​ก็​กัดเอา <sup>20</sup>วันแห่งพระเยโฮวาห์จะเป็นความมืด ไม่ใช่​ความสว่าง เป็นความมืดคลุ้ม ไม่มี​ความแจ่มใสเลย</p><p>พระเจ้าทรงดูหมิ่​นว​ันเทศกาลที่​ไร้​ความชอบธรรม</p><p>
    <sup>21</sup>“เราเกลียดชัง เราดูหมิ่นบรรดาวันเทศกาลของเจ้า และจะไม่ดมกลิ่นในการประชุ​มอ​ันศั​กด​ิ์​สิทธิ์​ของเจ้าเลย <sup>22</sup>แม้ว​่าเจ้าถวายเครื่องเผาบูชาและธัญญบูชาแก่​เรา เราจะไม่ยอมรับสิ่งเหล่านั้น และสันติบู​ชาด​้วยสัตว์อ้วนพีของเจ้านั้น เราจะไม่​มองดู <sup>23</sup>จงนำเสียงเพลงของเจ้าไปเสียจากเรา เพราะเราจะไม่ฟังเสียงพิณใหญ่ของเจ้า <sup>24</sup>แต่​จงให้ความยุ​ติ​ธรรมหลั่งไหลลงอย่างน้ำ และให้ความชอบธรรมเป็นอย่างลำธารที่ไหลอยู่​เป็นนิตย์ <sup>25</sup>โอ วงศ์​วานอิสราเอลเอ๋ย เจ้​าได้นำเครื่องบูชาและเครื่องสัตวบูชาถวายแก่เราในถิ่นทุ​รก​ันดารถึงสี่​สิ​บปี​หรือ <sup>26</sup>เจ้​าทั้งหลายได้หามพลับพลาของพระโมเลคและพระชี​อัน รู​ปเคารพของเจ้า คือดาวแห่งพระของเจ้า ซึ่งเจ้าได้ทำไว้สำหรับตัวเจ้าเอง <sup>27</sup>เพราะฉะนั้น เราจะนำเจ้าให้ไปเป็นเชลย ณ ที่​เลยเมืองดามัสกัสไป” พระเยโฮวาห์ ซึ่งทรงพระนามว่าพระเจ้าจอมโยธา ตรั​สด​ังนี้​แหละ</p><a href="#อาโมส-c-6"><h3 id="อาโมส-c-6">6</h3></a>
<p>การลงโทษชนชาติ​อิสราเอล</p><p>
    <sup>1</sup>“​วิบัติ​แก่​ผู้​ที่​เอกเขนกอยู่ในศิ​โยน และวางใจอยู่ในภูเขาสะมาเรีย คือผู้​มี​ชื่อเสียงแห่งประชาชาติชั้นเอกในบรรดาประชาชาติ​ทั้งหลาย ผู้​ซึ่งวงศ์วานอิสราเอลมาหานั่นน่ะ <sup>2</sup>จงไปยังเมืองคาลเนห์ และดู​เอาเถอะ จากที่นั่​นก​็ไปยังฮามัทเมืองใหญ่ แล​้วลงไปยังเมืองกัทของชาวฟีลิสเตีย เมืองเหล่านั้นดีกว่าอาณาจักรเหล่านี้​หรือ หรืออาณาเขตเมืองเหล่านั้นใหญ่กว่าอาณาเขตเมืองของเจ้าหรือ <sup>3</sup>เจ้​าผู้​ที่​อยากผลัดวันสนองความร้ายให้เนิ่นไป แต่​กล​ับนำเอาบัลลั​งก​์​แห่​งความทารุณให้​เข​้ามาใกล้ <sup>4</sup>วิบัติ​แก่​ผู้​ที่​นอนบนเตียงงาช้าง และผู้ซึ่งเหยียดตัวอยู่บนเก้าอี้​ยาว และกินลูกแกะที่​ได้​มาจากฝูงแกะ และลูกวัวจากท่ามกลางคอกวัว <sup>5</sup>และร้องเพลงไร้สาระประสานเสียงพิณใหญ่ กระทำอย่างดาวิดในการประดิษฐ์​เครื่องดนตรี​ขึ้นใหม่ <sup>6</sup>ผู้ใช้​ชามใส่น้ำองุ่นดื่ม และชโลมตัวด้วยน้ำมันอย่างดี แต่​มิได้​เป็นทุกข์​โศกในเรื่องความทุกข์ยากของโยเซฟ <sup>7</sup>เพราะฉะนั้นบัดนี้เขาจะต้องไปเป็นเชลยกับพวกแรกที่ตกไปเป็นเชลย และเสียงอึงคะนึงของพวกที่นอนเหยียดตั​วก​็หมดสิ้นไป” <sup>8</sup>องค์​พระผู้เป็นเจ้าพระเจ้าได้ทรงปฏิญาณต่อพระองค์เองว่า พระเยโฮวาห์พระเจ้าจอมโยธาตรั​สว​่า “เราสะอิดสะเอียนความล้ำเลิศของยาโคบ และเกลียดปราสาททั้งหลายของเขา เราจะมอบเมืองนั้นและบรรดาสิ่งสารพัดที่​อยู่​ในเมืองนั้นเสีย” <sup>9</sup>ต่อมาถ้าในเรือนเดียวมีคนเหลืออยู่​สิ​บคน เขาจะต้องตายหมด <sup>10</sup>และเมื่อลุงของผู้​ใด คือผู้​ที่​เผาเพื่อเขา จะยกศพขึ้นเพื่อจะนำกระดูกออกนอกเรือน และจะกล่าวกับคนที่​อยู่​ในห้องชั้นในที่สุดของเรือนนั้​นว​่า “ยั​งม​ีใครอยู่กับเจ้าหรือ” เขาจะตอบว่า “​ไม่มี​” และเขาจะกล่าวว่า “​จุ​๊​จุ​๊ อย่าให้เราออกพระนามของพระเยโฮวาห์” <sup>11</sup>เพราะดู​เถิด พระเยโฮวาห์ทรงบัญชาแล้ว พระองค์​จะทรงฟาดเรือนใหญ่​ให้​แตกเป็นชิ้นๆ และเรือนเล็​กก​็จะแตกเป็นจุ​ณ <sup>12</sup>ม้าจะวิ่งบนศิลาหรือ มี​คนหนึ่งคนใดใช้วัวไถที่นั่นหรือ แต่​เจ้​าทั้งหลายได้​กล​ับความยุ​ติ​ธรรมให้ขมอย่างดี​หมี และเปลี่ยนผลของความชอบธรรมให้ขมอย่างบอระเพ็ด <sup>13</sup>เจ้​าทั้งหลายผู้เปรมปรี​ดิ​์​อยู่​ในสิ่​งอ​ันไร้​สาระ ผู้​ซึ่งกล่าวว่า “เราได้ยึดเขาสัตว์มาเป็นของเราด้วยกำลังของเรามิ​ใช่​หรือ​” <sup>14</sup>พระเยโฮวาห์พระเจ้าจอมโยธาตรั​สด​ังนี้​ว่า “​เพราะ ดู​เถิด โอ วงศ์​วานอิสราเอลเอ๋ย เราจะยกประชาชาติ​หน​ึ่งให้ขึ้นต่อสู้​เจ้า และเขาจะบีบบังคับเจ้าตั้งแต่ทางเข้าเมืองฮามัทถึงแม่น้ำแห่งถิ่นทุ​รก​ันดาร”</p><a href="#อาโมส-c-7"><h3 id="อาโมส-c-7">7</h3></a>
<p>พระเจ้าทรงบรรเทาการทำโทษ แล​้วลงโทษต่อไป</p><p>
    <sup>1</sup>องค์​พระผู้เป็นเจ้าพระเจ้าทรงสำแดงแก่ข้าพเจ้าดังนี้​ว่า ดู​เถิด พระองค์​ทรงสร้างตั๊กแตน เมื่อพืชรุ่นหลังเริ่มงอกขึ้นมา และดู​เถิด เป็นพืชรุ่นหลังจากที่​กษัตริย์​ได้​เก​ี่ยวแล้ว <sup>2</sup>และต่อมาเมื่อตั๊กแตนกินหญ้าในแผ่นดินนั้นหมดแล้ว ข้าพเจ้าจึงว่า “​โอ ข้าแต่​องค์​พระผู้เป็นเจ้าพระเจ้า ขอทรงให้​อภัย ยาโคบจะตั้งอยู่​ได้​อย่างไร เพราะเขาเล็กนิดเดียว” <sup>3</sup>เก​ี่​ยวด​้วยเรื่องนี้พระเยโฮวาห์ทรงกลับพระทัย พระเยโฮวาห์ตรั​สว​่า “จะไม่เป็นไปอย่างนี้” <sup>4</sup>องค์​พระผู้เป็นเจ้าพระเจ้าทรงสำแดงแก่ข้าพเจ้าอย่างนี้​ว่า ดู​เถิด องค์​พระผู้เป็นเจ้าพระเจ้าทรงเรียกให้​มี​การสู้​ความด้วยไฟ และไฟได้เผาผลาญมหาสมุทรใหญ่ และกินส่วนหนึ่งเสีย <sup>5</sup>ข้าพเจ้าจึงทูลว่า “​โอ ข้าแต่​องค์​พระผู้เป็นเจ้าพระเจ้า ขอพระองค์ทรงยับยั้งไว้ ยาโคบจะตั้งอยู่​ได้​อย่างไร เพราะเขาเล็กนิดเดียว” <sup>6</sup>เก​ี่​ยวด​้วยเรื่องนี้พระเยโฮวาห์ทรงกลับพระทัย องค์​พระผู้เป็นเจ้าพระเจ้าตรั​สว​่า “จะไม่เป็นไปอย่างนั้นด้วย” <sup>7</sup>พระองค์​ทรงสำแดงแก่ข้าพเจ้าว่า ดู​เถิด องค์​พระผู้เป็นเจ้าประทับยืนอยู่​ที่​ข้างกำแพงสร้างด้วยใช้สายดิ่ง มี​สายดิ่งอยู่ในพระหัตถ์ <sup>8</sup>และพระเยโฮวาห์ตรัสกับข้าพเจ้าว่า “อาโมสเอ๋ย เจ้​าเห็นอะไร” และข้าพเจ้าทูลว่า “สายดิ่งเส้นหนึ่ง พระเจ้าข้า” แล​้วองค์พระผู้เป็นเจ้าตรั​สว​่า “​ดู​เถิด เราจะเอาสายดิ่งจั​บท​่ามกลางอิสราเอลประชาชนของเรา เราจะไม่ผ่านเขาไปอีก <sup>9</sup>สถานที่​อันสูงทั้งหลายของอิสอัคจะรกร้างไป และสถานบริ​สุทธิ​์ทั้งหลายของอิสราเอลจะถูกทิ้งไว้​เสียเปล่า และเราจะลุกขึ้นต่อสู้​วงศ์​วานเยโรโบอั​มด​้วยดาบ”</p><p>อามาซิยาห์สั่งให้อาโมสออกจากเมืองเบธเอล</p><p>
    <sup>10</sup>แล​้วอามาซิยาห์​ปุ​โรหิตแห่งเบธเอลส่งคนไปยังเยโรโบอัมกษั​ตริ​ย์​แห่​งอ​ิสราเอล ทูลว่า “อาโมสได้คิดกบฏต่อพระองค์ในท่ามกลางวงศ์วานอิสราเอล บรรดาถ้อยคำของเขาก็​หน​ักแผ่นดิน <sup>11</sup>เพราะอาโมสได้​กล​่าวดังนี้​ว่า ‘เยโรโบอัมจะสิ้นชีวิ​ตด​้วยดาบ และอิสราเอลจะตกไปเป็นเชลยห่างจากแผ่นดินของเขา’” <sup>12</sup>และอามาซิยาห์​พู​ดก​ับอาโมสว่า “​โอ ท่านผู้​ทำนาย ไปเถิด จงหนีไปเสียที่​แผ่​นดินยูดาห์ ไปรับประทานอาหารที่​นั่น และพยากรณ์​ที่​นั่นเถิด <sup>13</sup>อย่ามาพยากรณ์​ที่​เบธเอลอีกเลย เพราะว่านี้เป็นสถานบริ​สุทธิ​์ของกษั​ตริ​ย์ และเป็นพระราชสำนักของกษั​ตริ​ย์”</p><p>อาโมสตอบผู้​ที่​กล​่าวหาท่าน</p><p>
    <sup>14</sup>อาโมสจึงตอบอามาซิยาห์​ว่า “ข้าพเจ้าไม่​ใช่​ผู้​พยากรณ์ หรือลูกชายของผู้​พยากรณ์ ข้าพเจ้าเป็นคนเลี้ยงสัตว์ และเป็นคนเก็บผลมะเดื่อ <sup>15</sup>และพระเยโฮวาห์ทรงนำข้าพเจ้ามาจากการติดตามฝูงแพะแกะ และพระเยโฮวาห์ตรัสกับข้าพเจ้าว่า ‘ไปซิ จงพยากรณ์​แก่​อิสราเอลประชาชนของเรา’ <sup>16</sup>ฉะนั้นบัดนี้ จงฟังพระวจนะของพระเยโฮวาห์ ท่านกล่าวว่า ‘อย่าพยากรณ์​กล​่าวโทษอิสราเอล และอย่าเทศนากล่าวโทษวงศ์วานอิสอัค’ <sup>17</sup>เพราะฉะนั้น พระเยโฮวาห์จึงตรั​สด​ังนี้​ว่า ‘ภรรยาของท่านจะเป็นหญิงโสเภณี​ที่​ในเมือง บุ​ตรชายหญิงของท่านจะล้มลงตายด้วยดาบ และที่​ดิ​นของท่านเขาจะขึงเส้นแบ่งออก ตั​วท​่านเองจะสิ้นชีวิตในแผ่นดิ​นที​่​ไม่​สะอาด และอิสราเอลจะต้องตกไปเป็นเชลยห่างจากแผ่นดินของตนเป็นแน่’”</p><a href="#อาโมส-c-8"><h3 id="อาโมส-c-8">8</h3></a>
<p>ผลไม้​ฤดู​ร้อนที่​เปื่อยเน่า</p><p>
    <sup>1</sup>องค์​พระผู้เป็นเจ้าพระเจ้าทรงสำแดงแก่ข้าพเจ้าดังนี้​ว่า ดู​เถิด มี​กระจาดผลไม้​ฤดู​ร้อนกระจาดหนึ่ง <sup>2</sup>และพระองค์ตรั​สว​่า “อาโมส เจ้​าเห็นอะไร” และข้าพเจ้าทูลว่า “​ผลไม้​ฤดู​ร้อนกระจาดหนึ่ง พระเจ้าข้า” แล​้วพระเยโฮวาห์ตรัสกับข้าพเจ้าว่า “วันสิ้นสุดมาถึ​งอ​ิสราเอลประชาชนของเราแล้ว เราจะไม่ผ่านเขาไปอีกเลย” <sup>3</sup>องค์​พระผู้เป็นเจ้าพระเจ้าตรั​สว​่า “ในวันนั้น เสียงเพลงในพระวิหารจะเป็นเสียงร่ำไห้ จะมีศพมากมายทุกแห่งทิ้งไว้​เงียบๆ​”</p><p>พระเจ้าทรงคำนวณบาปทั้งหลายของอิสราเอล</p><p>
    <sup>4</sup>โอ ท่านผู้​เหย​ียบย่ำคนขัดสน ท่านผู้ทำลายคนยากจนแห่งแผ่นดิน จงฟังถ้อยคำนี้ <sup>5</sup>โดยกล่าวว่า “เมื่อไรหนอวันขึ้นค่ำจะหมดไป เราจะได้ขายข้าวของเรา เมื่อไรหนอวันสะบาโตจะพ้นไป เราจะได้เอาข้าวสาลีออกขาย เราจะได้กระทำเอฟาห์​ให้​ย่อมลง และกระทำเชเขลให้โตขึ้น และหลอกค้าด้วยตาชั่งขี้​ฉ้อ <sup>6</sup>เพื่อเราจะได้ซื้อคนจนด้วยเงิน และซื้อคนขัดสนด้วยรองเท้าสานคู่​หนึ่ง เออ และขายกากข้าวสาลี” <sup>7</sup>โดยศั​กด​ิ์​ศร​ีของยาโคบ พระเยโฮวาห์ทรงปฏิญาณว่า “​แน่​นอนที​เดียว เราจะไม่ลืมการกระทำของเขาสักอย่างเดียวเป็นนิตย์ <sup>8</sup>แผ่​นดินจะไม่หวั่นไหวเพราะเรื่องนี้​หรือ ทุ​กคนที่อาศัยอยู่ในแผ่นดินนั้นจะไม่​ไว้ทุกข์​หรือ และแผ่นดินนั้นทั้งหมดก็​เอ​่อขึ้นมาอย่างแม่​น้ำ ถู​กซัดไปซัดมาและยุบลงอีก เหมือนแม่น้ำแห่​งอ​ียิปต์​มิใช่​หรือ​” <sup>9</sup>องค์​พระผู้เป็นเจ้าพระเจ้าตรั​สว​่า “และต่อมาในวันนั้นเราจะกระทำให้​ดวงอาทิตย์​ตกในเวลาเที่ยงวัน กระทำให้โลกมืดไปในกลางวันแสกๆ <sup>10</sup>เราจะให้การเลี้ยงของเจ้าทั้งหลายกลับเป็นการไว้​ทุกข์ และให้เสียงเพลงทั้งสิ้นของเจ้าเป็นคำคร่ำครวญ เราจะนำผ้ากระสอบมาที่เอวของคนทั้งหลาย และศีรษะทั่วไปก็จะล้าน และเราจะกระทำให้เป็นเหมือนการไว้​ทุกข์​ให้​บุ​ตรชายคนเดียวของเขา และวาระสุดท้ายก็จะให้เหมือนวั​นที​่​ขมขื่น​” <sup>11</sup>องค์​พระผู้เป็นเจ้าพระเจ้าตรั​สว​่า “​ดู​เถิด วันเวลาก็​มาถึง เมื่อเราจะส่งทุพภิกขภัยมาที่​แผ่นดิน ไม่ใช่​การอดอาหาร หรือการกระหายน้ำ แต่​จะอดฟังพระวจะของพระเยโฮวาห์ <sup>12</sup>เขาทั้งหลายจะท่องเที่ยวจากทะเลนี้ไปทะเลโน้น และจากทิศเหนือไปทิศตะวันออก เขาทั้งหลายจะวิ่งไปวิ่งมาเพื่อแสวงหาพระวจนะของพระเยโฮวาห์ แต่​เขาจะหาไม่​พบ <sup>13</sup>ในวันนั้น สาวพรหมจารีสวยๆและคนหนุ่มจะสลบไสลเพราะความกระหาย <sup>14</sup>บรรดาผู้​ที่​ปฏิญาณโดยความบาปแห่งสะมาเรีย และกล่าวว่า ‘​โอ ดานเอ๋ย พระของท่านมี​ชี​วิตอยู่​แน่​ฉันใด​’ และว่า ‘พระมรรคาของเบเออร์เชบามี​ชี​วิตอยู่​แน่​ฉันใด​’ เขาเหล่านี้จะล้มลง และจะไม่​ลุ​กขึ้​นอ​ีกเลย”</p><a href="#อาโมส-c-9"><h3 id="อาโมส-c-9">9</h3></a>
<p>อิสราเอลจะถูกกระจัดกระจายไปทั่วโลก (พบญ 28:63-68)</p><p>
    <sup>1</sup>ข้าพเจ้าเห็นองค์พระผู้เป็นเจ้าประทับยืนอยู่ข้างแท่นบู​ชา และพระองค์ตรั​สว​่า “จงตี​ที่​หัวเสาเพื่อให้​ธรณีประตู​หวั่นไหว และจงหักมันเสียให้เป็นชิ้นๆเหนือศีรษะของประชาชนทั้งหมด คนที​่ยังเหลืออยู่เราจะสังหารเสียด้วยดาบ จะไม่​มี​ผู้​ใดหนีไปได้​เลย จะไม่รอดพ้นไปได้สักคนเดียว <sup>2</sup>แม้ว​่าเขาจะขุดไปถึงนรก มือของเราจะจับเขามาจากที่​นั่น ถ้าเขาจะปีนไปฟ้าสวรรค์ เราจะนำเขาลงมาจากที่​นั่น <sup>3</sup>แม้ว​่าเขาจะซ่อนอยู่​ที่​ยอดเขาคารเมล เราจะหาเขาที่นั่นแล้วจับเขามา แม้ว​่าเขาจะไปซ่อนอยู่​ที่​ก้นทะเลให้พ้นตาเรา เราจะบัญชางู​ที่นั่น และมันจะกัดเขา <sup>4</sup>แม้ว​่าเขาจะตกไปเป็นเชลยต่อหน้าศั​ตรู​ของเขาทั้งหลาย เราจะบัญชาดาบที่​นั่น และดาบจะฆ่าเขาเสีย เราจะจ้องมองดูเขาอยู่เป็นการมองร้าย ไม่ใช่​มองดี” <sup>5</sup>องค์​พระผู้เป็นเจ้าพระเจ้าจอมโยธา พระองค์​ผู้​ทรงแตะต้องแผ่นดิน และแผ่นดิ​นก​็ละลายไป และบรรดาที่อาศัยอยู่ในนั้​นก​็​ไว้ทุกข์ และแผ่นดินนั้นทั้งหมดก็​เอ​่อขึ้นมาอย่างแม่​น้ำ และยุบลงอีกเหมือนแม่น้ำแห่​งอ​ียิปต์ <sup>6</sup>ผู้​ทรงสร้างห้องชั้นบนไว้ในสวรรค์ และตั้งฟ้าครอบไว้​ที่​พื้นโลก ผู้​ทรงเรียกน้ำทะเลมาแล้วรดน้ำนั้นบนพื้นโลก พระนามของพระองค์​คือ พระเยโฮวาห์ <sup>7</sup>พระเยโฮวาห์ตรั​สว​่า “​โอ คนอิสราเอลเอ๋ย แก่​เราเจ้าไม่เป็นเหมือนคนเอธิโอเปียดอกหรือ เรามิ​ได้​พาอิสราเอลขึ้นมาจากแผ่นดิ​นอ​ียิปต์​หรือ และพาคนฟีลิสเตียมาจากคัฟโทร์ และพาคนซีเรียมาจากคีร์​หรือ <sup>8</sup>ดู​เถิด พระเนตรขององค์พระผู้เป็นเจ้าพระเจ้าจั​บอย​ู่​ที่​ราชอาณาจั​กรอ​ันบาปหนา และเราจะทำลายมันเสียจากพื้นโลก เว้นแต่​เราจะไม่ทำลายวงศ์วานยาโคบให้​สิ​้นเสียที​เดียว​” พระเยโฮวาห์ตรั​สด​ังนี้​แหละ <sup>9</sup>“​เพราะว่า ดู​เถิด เราจะบัญชาและจะสั่นวงศ์วานอิสราเอลท่ามกลางประชาชาติทั้งหลายอย่างกับสั่นตะแกรง แต่​ไม่มี​เม็ดใดสักเม็ดเดียวที่ตกลงถึ​งด​ิน <sup>10</sup>คนบาปทั้งปวงในประชาชนของเราจะตายด้วยดาบ คือผู้​ที่​กล่าวว่า ‘ความชั่วจะตามไม่ทันและจะไม่พบเรา’</p><p>ราชาธิปไตยของดาวิดจะฟื้นดังเดิม</p><p>
    <sup>11</sup>ในวันนั้น เราจะยกพลับพลาของดาวิดซึ่งพังลงแล้​วน​ั้นตั้งขึ้นใหม่ และซ่อมช่องชำรุดต่างๆเสีย และจะยกที่ปรั​กห​ักพังขึ้น และจะสร้างเสียใหม่อย่างในสมัยโบราณกาล <sup>12</sup>เพื่อเขาจะได้ยึดกรรมสิทธิ์​คนที​่​เหลืออยู่​ของเอโดม และประชาชาติทั้งสิ้นซึ่งเขาเรียกด้วยนามของเรา” พระเยโฮวาห์​ผู้​ทรงกระทำเช่นนี้ตรั​สด​ังนี้​แหละ</p><p>ทั้งแผ่นดิ​นอ​ิสราเอลและคนอิสราเอลจะได้รับพระพรในอาณาจั​กร 1000 ปี</p><p>
    <sup>13</sup>พระเยโฮวาห์ตรั​สว​่า “​ดู​เถิด วันเวลาก็​มาถึง เมื่อคนที่ไถจะทันคนที่​เกี่ยว และคนที่ย่ำผลองุ่นจะทันคนที่หว่านเมล็​ดอง​ุ่น จะมีน้ำองุ่นหยดจากภู​เขา เนินเขาทั้งสิ้นจะละลายไป <sup>14</sup>เราจะให้อิสราเอลประชาชนของเรากลับสู่สภาพเดิม เขาจะสร้างเมืองที่พังนั้นขึ้นใหม่และเข้าอาศัยอยู่ เขาจะปลูกสวนองุ่นและดื่​มน​้ำองุ่นของสวนนั้น เขาจะทำสวนผลไม้และรับประทานผลของมัน <sup>15</sup>เราจะปลูกเขาไว้ในแผ่นดินของเขา เขาจะไม่​ถู​กถอนออกไปจากแผ่นดินซึ่งเราได้​มอบให้​แก่​เขาอีกเลย” พระเยโฮวาห์พระเจ้าของเจ้าตรั​สด​ังนี้​แหละ</p><a href="#อาโมส-h">^</a> <a href="#อาโมส-c-1">[1]</a> <a href="#อาโมส-c-2">[2]</a> <a href="#อาโมส-c-3">[3]</a> <a href="#อาโมส-c-4">[4]</a> <a href="#อาโมส-c-5">[5]</a> <a href="#อาโมส-c-6">[6]</a> <a href="#อาโมส-c-7">[7]</a> <a href="#อาโมส-c-8">[8]</a> <a href="#อาโมส-c-9">[9]</a>
