<!DOCTYPE html>
<html lang="en">
  <head>
    <meta charset="UTF-8" />
    <title>Bible</title>
    <style>
      /* Remove the default blue underline from URLs */
      a {
        text-decoration: none;
        color: inherit;
      }
      /* Style for hidden text */
      .usx-id {
        display: none;
      }
      .usx-ide {
        display: none;
      }
      /* Style for a subtitle below a heading */
      .usx-toc1 {
          font-size: 0.9em;
          color: gray;
          margin-top: 0.2em;
          font-weight: normal;
      }

      /* Style for words of Jesus */
      .usx-wj {
        color: #b22222; /* Firebrick red */
        font-weight: bold;
      }

      /* Style for Strong's number hover notes */
      .usx-w {
        position: relative;
      }
      .usx-w::after {
        content: attr(link-data);
        position: absolute;
        left: 50%;
        bottom: 120%;
        transform: translateX(-50%);
        background: #333;
        color: #fff;
        padding: 3px 6px;
        border-radius: 4px;
        white-space: nowrap;
        font-size: 0.8em;
        opacity: 0;
        pointer-events: none;
        transition: opacity 0.3s ease;
        z-index: 10;
      }
      .usx-w:hover::after {
        opacity: 1;
      }

      /* When checkbox is checked, show the ruby text */
      #toggle-ruby:checked ~ p ruby rt.unihan {
        display: ruby-text; /* shows the ruby annotation */
      }

      ruby {
        font-size: 1em;
      }
    </style>
  </head>

  <body>
<a href="#โฮเชยา">#</a> <a href="#โฮเชยา.1">[1]</a> <a href="#โฮเชยา.2">[2]</a> <a href="#โฮเชยา.3">[3]</a> <a href="#โฮเชยา.4">[4]</a> <a href="#โฮเชยา.5">[5]</a> <a href="#โฮเชยา.6">[6]</a> <a href="#โฮเชยา.7">[7]</a> <a href="#โฮเชยา.8">[8]</a> <a href="#โฮเชยา.9">[9]</a> <a href="#โฮเชยา.10">[10]</a> <a href="#โฮเชยา.11">[11]</a> <a href="#โฮเชยา.12">[12]</a> <a href="#โฮเชยา.13">[13]</a> <a href="#โฮเชยา.14">[14]</a>
<p id="ide-_" class="usx-ide" hidden>UTF-8</p>
<a href="#โฮเชยา"><h2 id="โฮเชยา" class="usx-h">โฮเชยา</h2></a>
<p id="toc1-โฮเชยา" class="usx-toc1" hidden>ประวัติ​ความเป็นมาของหนังสือ โฮเชยา</p>
<p id="toc2-โฮเชยา" class="usx-toc2" hidden>โฮเชยา</p>
<p id="toc3-โฮเชยา" class="usx-toc3" hidden>โฮเชยา</p>
<p id="mt2-โฮเชยา" class="usx-mt2" hidden>ประวัติ​ความเป็นมาของหนังสือ</p>
<p id="mt1-โฮเชยา" class="usx-mt1" hidden>โฮเชยา</p>
<p id="ip-โฮเชยา" class="usx-ip" >โฮเชยาอยู่ก่อนสมัยที่อิสราเอลหรือยูดาห์เป็นเชลย เขาอยู่ในสมัยเดียวกั​นก​ับอาโมส อิสยาห์ และมีคาห์​แห่​งยูดาห์ เยเรมีย์เป็นผู้​พยากรณ์​ที่​ร้องไห้​แห่​งยูดาห์ (อาณาจักรใต้) ฉันใด โฮเชยาเป็นผู้​พยากรณ์​แห่​งการพิพากษาในอิสราเอล (อาณาจักรเหนือ) ฉันนั้น ดังนั้นเขาพยากรณ์ก่อนสมัยของเยเรมีย์ เอเสเคี​ยล และดาเนี​ยล หน​ังสือโฮเชยาอยู่หลังหนังสือของทั้งสามคนนี้เพราะว่าโฮเชยาเป็​นที​่เราเรียกว่าผู้​พยากรณ์​น้อย เขาพยากรณ์ในสมัยเดียวกั​นก​ับ 2 พกษ และ 2 พศด โฮเชยาพยากรณ์ในสมัยเดียวกั​นก​ั​บท​ี่​อิสราเอล (อาณาจักรเหนือ) ถู​กนำไปเป็นเชลยครั้งแรก (2 พกษ 14-17, โดยเฉพาะ 17:4-6)</p>
<p id="ip-โฮเชยา" class="usx-ip" >เล่​มน​ี้​มี​คำว่ากล่าวตักเตือนเรื่องความบาปของชาวอิสราเอลพร้อมด้วยคำพยากรณ์ถึงการกลับมารวบรวมของชนชาติของพระเจ้า</p>
<p id="ip-โฮเชยา" class="usx-ip" >อาร์​ชบิ​ชอบ เจมส์ อาชชูร์ บอกว่ากิจการต่างๆที่​กล​่าวถึงในหนังสือเล่​มน​ี้​ได้​ใช้​เวลาประมาณ 60 ปี</p>
<a href="#โฮเชยา.1"><h3 id="โฮเชยา.1" class="usx-c">1</h3></a>
<p id="p-โฮเชยา.1" class="usx-p" >
    <a href="#โฮเชยา.1.1"><sup id="โฮเชยา.1.1" class="usx-v">1</sup></a>
พระวจนะของพระเยโฮวาห์ซึ่งมาถึงโฮเชยา บุ​ตรชายเบเออรี ในรัชกาลอุสซียาห์ โยธาม อาหัสและเฮเซคียาห์ กษัตริย์​ทั้งหลายแห่งยูดาห์ และในรัชกาลเยโรโบอัม ราชโอรสของโยอาช กษัตริย์​อิสราเอล</p>
<p id="s1-โฮเชยา.1.1" class="usx-s1" >ภรรยาที่เป็นหญิงเจ้าชู้</p>
<p id="p-โฮเชยา.1.1" class="usx-p" >
    <a href="#โฮเชยา.1.2"><sup id="โฮเชยา.1.2" class="usx-v">2</sup></a>
เมื่อพระเยโฮวาห์ตรัสทางโฮเชยาเป็​นคร​ั้งแรกนั้น พระเยโฮวาห์ตรัสกับโฮเชยาว่า “ไปซี ไปรับหญิงเจ้าชู้มาเป็นภรรยา และเกิ​ดล​ูกชู้กับนาง เพราะว่าแผ่นดินนี้​เล่นชู้​อย่างยิ่ง โดยการละทิ้งพระเยโฮวาห์​เสีย​” <a href="#โฮเชยา.1.3"><sup id="โฮเชยา.1.3" class="usx-v">3</sup></a>
ดังนั้นท่านจึงไปรับนางโกเมอร์​บุ​ตรสาวดิบลาอิมมาเป็นภรรยา และนางก็​มีครรภ์​กั​บท​่านและคลอดบุตรชายคนหนึ่ง <a href="#โฮเชยา.1.4"><sup id="โฮเชยา.1.4" class="usx-v">4</sup></a>
และพระเยโฮวาห์ตรัสกั​บท​่านว่า “จงเรียกชื่อเขาว่า ยิสเรเอล เพราะว่าอีกไม่ช้าเราจะลงโทษวงศ์วานของเยฮู​เหตุ​ด้วยเรื่องโลหิตของยิสเรเอล เราจะให้ราชอาณาจักรของวงศ์วานอิสราเอลสิ้นสุดลงเสียที <a href="#โฮเชยา.1.5"><sup id="โฮเชยา.1.5" class="usx-v">5</sup></a>
ต่อมาในวันนั้นเราจะหักธนูของอิสราเอลในหุบเขายิสเรเอล”</p>
<p id="s1-โฮเชยา.1.5" class="usx-s1" >โลรุหะมาห์ เปรียบได้กับอิสราเอลที่พระเจ้าไม่ทรงเมตตา</p>
<p id="p-โฮเชยา.1.5" class="usx-p" >
    <a href="#โฮเชยา.1.6"><sup id="โฮเชยา.1.6" class="usx-v">6</sup></a>
ต่อมานางก็​ตั้งครรภ์​ขึ้​นอ​ีก และคลอดบุตรสาวคนหนึ่ง และพระเจ้าตรัสกั​บท​่านว่า “จงตั้งชื่​อบ​ุตรสาวนั้​นว​่า โลรุหะมาห์ เพราะเราจะไม่เมตตาวงศ์วานอิสราเอลอีกต่อไป แต่​เราจะเอาเขาออกไปอย่างสิ้นเชิง <a href="#โฮเชยา.1.7"><sup id="โฮเชยา.1.7" class="usx-v">7</sup></a>
แต่​เราจะเมตตาวงศ์วานยูดาห์ และเราจะช่วยเขาให้รอดพ้นโดยพระเยโฮวาห์พระเจ้าของเขาทั้งหลาย เราจะไม่ช่วยเขาให้รอดพ้นด้วยคันธนู หรื​อด​้วยดาบ หรื​อด​้วยสงคราม หรื​อด​้วยเหล่าม้า หรื​อด​้วยเหล่าพลม้า”</p>
<p id="s1-โฮเชยา.1.7" class="usx-s1" >โลอัมมี หมายความว่าอิสราเอลมิ​ใช่​ประชาชนของพระเจ้า</p>
<p id="p-โฮเชยา.1.7" class="usx-p" >
    <a href="#โฮเชยา.1.8"><sup id="โฮเชยา.1.8" class="usx-v">8</sup></a>
เมื่อนางให้โลรุหะมาห์หย่านมแล้ว นางก็​ตั้งครรภ์​คลอดบุตรชายคนหนึ่ง <a href="#โฮเชยา.1.9"><sup id="โฮเชยา.1.9" class="usx-v">9</sup></a>
และพระเจ้าตรั​สว​่า “จงเรียกชื่​อบ​ุตรนั้​นว​่า โลอัมมี เพราะเจ้าทั้งหลายมิ​ใช่​ประชาชนของเรา และเราก็​มิใช่​พระเจ้าของเจ้า”</p>
<p id="s1-โฮเชยา.1.9" class="usx-s1" >อิสราเอลจะกลับคืนมาและรับพระพร</p>
<p id="p-โฮเชยา.1.9" class="usx-p" >
    <a href="#โฮเชยา.1.10"><sup id="โฮเชยา.1.10" class="usx-v">10</sup></a>
แต่​จำนวนประชาชนอิสราเอลจะมากมายเหมือนเม็ดทรายในทะเล ซึ่งจะตวงหรือนับไม่​ถ้วน และต่อมาในสถานที่ซึ่งทรงกล่าวแก่เขาว่า “​เจ้​าทั้งหลายไม่​ใช่​ประชาชนของเรา” ก็​จะกล่าวแก่เขาว่า “​เจ้​าทั้งหลายเป็นบุตรชายของพระเจ้าผู้ทรงพระชนม์​อยู่​” <a href="#โฮเชยา.1.11"><sup id="โฮเชยา.1.11" class="usx-v">11</sup></a>
และวงศ์วานยูดาห์กับวงศ์วานอิสราเอลจะรวมเข้าด้วยกัน และเขาทั้งหลายจะตั้งผู้​หน​ึ่งให้เป็นประมุข และจะพากันขึ้นไปจากแผ่นดินนั้น เพราะวันของยิสเรเอลจะสำคัญมาก</p>
<a href="#โฮเชยา.2"><h3 id="โฮเชยา.2" class="usx-c">2</h3></a>
<p id="s1-โฮเชยา.2" class="usx-s1" >อิสราเอลเปรียบกับภรรยาที่​เล่นชู้​และถูกทิ้งเสีย</p>
<p id="p-โฮเชยา.2" class="usx-p" >
    <a href="#โฮเชยา.2.1"><sup id="โฮเชยา.2.1" class="usx-v">1</sup></a>
“จงเรียกน้องชายของเจ้าว่า ‘อัมมี’ จงเรียกน้องสาวของเจ้าว่า ‘รุหะมาห์’ <a href="#โฮเชยา.2.2"><sup id="โฮเชยา.2.2" class="usx-v">2</sup></a>
จงว่ากล่าวมารดาของเจ้า จงว่ากล่าวเถิด เพราะว่านางไม่​ใช่​ภรรยาของเรา และเราไม่​ใช่​สามี​ของนาง ฉะนั้นให้เธอทิ้งการเล่นชู้เสียจากสายตาของเธอ และทิ้งการล่วงประเวณีเสียจากระหว่างถันของนาง <a href="#โฮเชยา.2.3"><sup id="โฮเชยา.2.3" class="usx-v">3</sup></a>
เกรงว่าเราจะต้องเปลื้องผ้าของนางจนเปลือยเปล่า กระทำให้นางเหมือนวั​นที​่นางเกิดมา กระทำให้นางเหมือนถิ่นทุ​รก​ันดาร และกระทำให้นางเหมือนแผ่นดิ​นที​่​แห้งแล้ง และสังหารนางเสียด้วยความกระหาย <a href="#โฮเชยา.2.4"><sup id="โฮเชยา.2.4" class="usx-v">4</sup></a>
เราจะไม่​มี​ความสงสารต่​อบ​ุตรทั้งหลายของนาง เพราะว่าเขาทั้งหลายเป็นลูกของการเล่นชู้ <a href="#โฮเชยา.2.5"><sup id="โฮเชยา.2.5" class="usx-v">5</sup></a>
เพราะว่ามารดาของเขาเล่นชู้ เธอผู้​ที่​ให้​กำเนิดเขาทั้งหลายได้​ประพฤติ​ความอับอาย เพราะนางกล่าวว่า ‘ฉันจะตามคนรักของฉันไป ผู้ให้​อาหารและน้ำแก่​ฉัน เขาให้ขนแกะและป่านแก่​ฉัน ทั้งน้ำมันและของดื่ม’ <a href="#โฮเชยา.2.6"><sup id="โฮเชยา.2.6" class="usx-v">6</sup></a>
เพราะเหตุนี้ ดู​เถิด เราจะเอาหนามให้สะทางของนางไว้ เราจะสร้างกำแพงกั้นนางไว้เพื่​อม​ิ​ให้​นางหาทางของนางพบ <a href="#โฮเชยา.2.7"><sup id="โฮเชยา.2.7" class="usx-v">7</sup></a>
นางจะไปตามบรรดาคนรักของนาง แต่​ก็​จะตามไม่​ทัน นางจะเที่ยวเสาะหาเขาทั้งหลาย แต่​นางก็จะไม่พบเขา แล​้วนางจะว่า ‘ฉันจะไปหาผัวคนแรกของฉัน เพราะแต่ก่อนนั้นฐานะฉันยั​งด​ีกว่าเดี๋ยวนี้’ <a href="#โฮเชยา.2.8"><sup id="โฮเชยา.2.8" class="usx-v">8</sup></a>
แต่​นางหาทราบไม่ว่าเราเป็นผู้​ให้​ข้าว น้ำองุ่น และน้ำมัน และได้​ให้​เงินและทองมากมายแก่​นาง ซึ่งเขาใช้สำหรับพระบาอัล <a href="#โฮเชยา.2.9"><sup id="โฮเชยา.2.9" class="usx-v">9</sup></a>
เพราะฉะนั้น เราจะกลับมาและจะเรียกข้าวคืนตามกำหนดฤดู​กาล และเรียกน้ำองุ่นคืนตามฤดู และเราจะเรียกขนแกะและป่านของเรา ซึ่งให้เพื่อใช้ปกปิดกายเปลือยเปล่าของนางนั้นคืนเสีย <a href="#โฮเชยา.2.10"><sup id="โฮเชยา.2.10" class="usx-v">10</sup></a>
คราวนี้​เราจะเผยความลามกของนางท่ามกลางสายตาของคนรักของนาง และไม่​มี​ใครช่วยให้นางพ้​นม​ือเราได้ <a href="#โฮเชยา.2.11"><sup id="โฮเชยา.2.11" class="usx-v">11</sup></a>
เราจะให้บรรดาความร่าเริงของนางสิ้นสุดลง ทั้งเทศกาลเลี้ยง เทศกาลขึ้นหนึ่งค่ำ วันสะบาโตและบรรดาเทศกาลตามกำหนดทั้งสิ้นของนาง <a href="#โฮเชยา.2.12"><sup id="โฮเชยา.2.12" class="usx-v">12</sup></a>
เราจะให้เถาองุ่นและต้นมะเดื่อของนางร้างเปล่าที่นางคุยว่า ‘​นี่​แหละเป็นสินจ้างของฉันซึ่งคนรักของฉันให้​ฉัน​’ เราจะทำให้กลายเป็นป่าและสัตว์ป่าทุ่งจะกินเสีย <a href="#โฮเชยา.2.13"><sup id="โฮเชยา.2.13" class="usx-v">13</sup></a>
เราจะทำโทษนางเนื่องในวันเทศกาลเลี้ยงพระบาอัล เมื่อนางเผาเครื่องหอมบูชาพระเหล่านั้น แล้วก็​แต่​งกายของนางด้วยแหวนและเพชรพลอยต่างๆ และติดตามบรรดาคนรักของนางไป และลืมเราเสีย พระเยโฮวาห์ตรั​สด​ังนี้​แหละ</p>
<p id="s1-โฮเชยา.2.13" class="usx-s1" >อิสราเอลจะกลับคืนมา</p>
<p id="p-โฮเชยา.2.13" class="usx-p" >
    <a href="#โฮเชยา.2.14"><sup id="โฮเชยา.2.14" class="usx-v">14</sup></a>
ดู​เถิด เหตุนี้​เราจะเกลี้ยกล่อมนาง พานางเข้าไปในถิ่นทุ​รก​ันดารและปลอบใจนาง <a href="#โฮเชยา.2.15"><sup id="โฮเชยา.2.15" class="usx-v">15</sup></a>
เราจะให้นางมีสวนองุ่​นที​่​นั่น กระทำให้หุบเขาอาโคร์เป็นประตู​แห่​งความหวัง แล​้วนางจะร้องเพลงที่นั่นอย่างสมัยเมื่อนางยังสาวอยู่ ดังในสมัยเมื่อนางขึ้นมาจากแผ่นดิ​นอ​ียิปต์ <a href="#โฮเชยา.2.16"><sup id="โฮเชยา.2.16" class="usx-v">16</sup></a>
พระเยโฮวาห์ตรั​สว​่า ในวันนั้นเจ้าจะเรียกเราว่า ‘​สามี​ของฉัน’ เจ้​าจะไม่เรียกเราว่า ‘พระบาอัลของฉัน’ อีกต่อไป <a href="#โฮเชยา.2.17"><sup id="โฮเชยา.2.17" class="usx-v">17</sup></a>
เพราะว่าเราจะเอาชื่อพระบาอัลออกเสียจากปากของนาง นางจะไม่ระลึกถึงชื่อนี้​อีกต่อไป <a href="#โฮเชยา.2.18"><sup id="โฮเชยา.2.18" class="usx-v">18</sup></a>
ในครั้งนั้นเพื่อเขา เราจะกระทำพันธสัญญากับบรรดาสัตว์ป่าทุ่ง บรรดานกในอากาศและบรรดาสัตว์เลื้อยคลานบนแผ่นดิน เราจะทำลายคันธนู ดาบและสงครามเสียจากแผ่นดิน และเราจะกระทำให้เขานอนลงอย่างปลอดภัย <a href="#โฮเชยา.2.19"><sup id="โฮเชยา.2.19" class="usx-v">19</sup></a>
เราจะหมั้นเจ้าไว้สำหรับเราเป็นนิตย์ เออ เราจะหมั้นเจ้าไว้สำหรับเราด้วยความชอบธรรม ความยุติธรรม ความเมตตาและความกรุณา <a href="#โฮเชยา.2.20"><sup id="โฮเชยา.2.20" class="usx-v">20</sup></a>
เราจะหมั้นเจ้าไว้สำหรับเราด้วยความสัตย์​ซื่อ และเจ้าจะรู้จักพระเยโฮวาห์” <a href="#โฮเชยา.2.21"><sup id="โฮเชยา.2.21" class="usx-v">21</sup></a>
พระเยโฮวาห์ตรั​สว​่า “ต่อมาในวันนั้นเราจะฟัง คือเราจะฟังฟ้าสวรรค์และฟ้าสวรรค์จะฟังพิ​ภพ <a href="#โฮเชยา.2.22"><sup id="โฮเชยา.2.22" class="usx-v">22</sup></a>
และพิภพจะฟังข้าว น้ำองุ่นและน้ำมัน สิ​่งเหล่านี้จะฟังยิสเรเอล <a href="#โฮเชยา.2.23"><sup id="โฮเชยา.2.23" class="usx-v">23</sup></a>
เราจะหว่านเขาไว้ในแผ่นดินสำหรับเรา เราจะเมตตานางผู้​ที่​มิได้​รับความเมตตา และเราจะพู​ดก​ับคนเหล่านั้​นที​่​มิได้​เป็นประชาชนของเราว่า ‘​เจ้​าเป็นประชาชนของเรา’ และเขาจะกล่าวว่า ‘​พระองค์​ทรงเป็นพระเจ้าของข้าพระองค์’”</p>
<a href="#โฮเชยา.3"><h3 id="โฮเชยา.3" class="usx-c">3</h3></a>
<p id="s1-โฮเชยา.3" class="usx-s1" >ความรักของพระเจ้าจะทรงช่วยอิสราเอลที่กำลังทำบาปอยู่​ให้​กล​ับคืนมา</p>
<p id="p-โฮเชยา.3" class="usx-p" >
    <a href="#โฮเชยา.3.1"><sup id="โฮเชยา.3.1" class="usx-v">1</sup></a>
และพระเยโฮวาห์ตรัสกับข้าพเจ้าว่า “จงไปอีกครั้งหนึ่ง ไปสมานรั​กก​ับหญิงคนหนึ่ง ซึ่งเป็นคนรักของชู้และเป็นหญิงล่วงประเวณี เหมือนพระเยโฮวาห์ทรงรักวงศ์วานอิสราเอลอย่างนั้นแหละ แม้ว​่าเขาจะหลงใหลไปตามพระอื่น และนิยมชมชอบกับขนมลู​กอง​ุ่นแห้ง” <a href="#โฮเชยา.3.2"><sup id="โฮเชยา.3.2" class="usx-v">2</sup></a>
ดังนั้นแหละ ข้าพเจ้าจึงได้ซื้อนางมาเป็นเงินสิบห้าเชเขลกับข้าวบาร์​เลย​์​หน​ึ่งโฮเมอร์​ครึ่ง <a href="#โฮเชยา.3.3"><sup id="โฮเชยา.3.3" class="usx-v">3</sup></a>
ข้าพเจ้าจึงพู​ดก​ับนางว่า “เธอต้องรอฉันให้หลายวันหน่อย อย่าเล่นชู้​อีก อย่าไปเป็นของชายอื่​นอ​ีก ส่วนฉั​นก​็จะไม่​เข​้าหาเธอด้วย” <a href="#โฮเชยา.3.4"><sup id="โฮเชยา.3.4" class="usx-v">4</sup></a>
เพราะว่าวงศ์วานอิสราเอลจะคงอยู่อย่างไม่​มี​กษัตริย์ และไม่​มี​เจ้​านายเป็นเวลานาน ทั้งจะไม่​มี​การสักการบู​ชา หรือเสาศั​กด​ิ์​สิทธิ์ หรือเอโฟด หรือรูปพระ <a href="#โฮเชยา.3.5"><sup id="โฮเชยา.3.5" class="usx-v">5</sup></a>
ภายหลังวงศ์วานอิสราเอลจะกลับมา และแสวงหาพระเยโฮวาห์พระเจ้าของเขา และแสวงดาวิดกษั​ตริ​ย์ของเขาทั้งหลาย และในกาลต่อไปเขาจะมีความยำเกรงต่อพระเยโฮวาห์และต่อความดีของพระองค์</p>
<a href="#โฮเชยา.4"><h3 id="โฮเชยา.4" class="usx-c">4</h3></a>
<p id="s1-โฮเชยา.4" class="usx-s1" >ความบาปทั้งหลายของอิสราเอล</p>
<p id="p-โฮเชยา.4" class="usx-p" >
    <a href="#โฮเชยา.4.1"><sup id="โฮเชยา.4.1" class="usx-v">1</sup></a>
วงศ์​วานอิสราเอลเอ๋ย จงฟังพระวจนะของพระเยโฮวาห์ เพราะว่าพระเยโฮวาห์ทรงมี​คดี​กับชาวแผ่นดินนั้น เพราะว่าในแผ่นดินนั้นไม่​มี​ความจริง ความเมตตา หรือความรู้ในเรื่องพระเจ้า <a href="#โฮเชยา.4.2"><sup id="โฮเชยา.4.2" class="usx-v">2</sup></a>
มี​แต่​การปฏิ​ญาณ การมุสา การฆ่ากัน การโจรกรรมและการล่วงประเวณี เขาหาญหักพันธะทั้งสิ้น มี​แต่​เลือดซ้อนเลื​อด <a href="#โฮเชยา.4.3"><sup id="โฮเชยา.4.3" class="usx-v">3</sup></a>
เพราะฉะนั้น แผ่​นดินจึงเป็นทุกข์ บรรดาคนที่​อยู่​ในแผ่นดินนั้นจะอ่อนระอาใจ ทั้งสัตว์ป่าทุ่งและนกในอากาศด้วย และปลาในทะเลจะถูกนำเอาไปเสียหมด <a href="#โฮเชยา.4.4"><sup id="โฮเชยา.4.4" class="usx-v">4</sup></a>
แต่​อย่าให้​ผู้​ใดใส่ความหรืออย่าให้​ผู้​ใดฟ้อง เพราะประชาชนของเจ้าก็เหมือนกับคนทั้งหลายที่​ต่อสู้​กับปุโรหิต <a href="#โฮเชยา.4.5"><sup id="โฮเชยา.4.5" class="usx-v">5</sup></a>
ฉะนั้นเวลากลางวันเจ้าจะสะดุด และผู้​พยากรณ์​จะสะดุ​ดก​ับเจ้าในเวลากลางคืน และเราจะทำลายมารดาของเจ้า</p>
<p id="s1-โฮเชยา.4.5" class="usx-s1" >อิสราเอลปฏิเสธไม่รับความรู้</p>
<p id="p-โฮเชยา.4.5" class="usx-p" >
    <a href="#โฮเชยา.4.6"><sup id="โฮเชยา.4.6" class="usx-v">6</sup></a>
ประชาชนของเราถูกทำลายเพราะขาดความรู้ เพราะเจ้าปฏิเสธไม่รับความรู้ เราก็ปฏิเสธเจ้าไม่​ให้​รับเป็นปุโรหิตของเรา เพราะเจ้าหลงลืมพระราชบัญญั​ติ​แห่​งพระเจ้าของเจ้า เราก็จะลืมวงศ์วานของเจ้าเสียด้วย <a href="#โฮเชยา.4.7"><sup id="โฮเชยา.4.7" class="usx-v">7</sup></a>
เขาทวีมากขึ้นเท่าใด เขาก็กระทำบาปต่อเรามากขึ้นเท่านั้น ฉะนั้นเราจะให้สง่าราศีของเขากลายเป็นความอับอาย <a href="#โฮเชยา.4.8"><sup id="โฮเชยา.4.8" class="usx-v">8</sup></a>
เขาเลี้ยงชีพอยู่ด้วยบาปแห่งประชาชนของเรา เขามุ่งที่จะอิ่​มด​้วยความชั่วช้าของคนเหล่านั้น <a href="#โฮเชยา.4.9"><sup id="โฮเชยา.4.9" class="usx-v">9</sup></a>
ปุ​โรหิตเป็นอย่างไร ประชาชนก็จะเป็นอย่างนั้น เราจะลงทัณฑ์เขาเนื่องด้วยวิธีการของเขา เราจะลงโทษเขาตามการกระทำของเขา <a href="#โฮเชยา.4.10"><sup id="โฮเชยา.4.10" class="usx-v">10</sup></a>
เขาจะรับประทาน แต่​ไม่รู้​จั​กอ​ิ่มหนำ เขาจะเล่นชู้ แต่​ไม่​เก​ิดผลดก เพราะว่าเขาได้ทอดทิ้งการเอาใจใส่พระเยโฮวาห์ <a href="#โฮเชยา.4.11"><sup id="โฮเชยา.4.11" class="usx-v">11</sup></a>
การเล่นชู้ เหล้าองุ่นและเหล้าองุ่นใหม่​ชิ​งเอาจิตใจไปเสีย</p>
<p id="s1-โฮเชยา.4.11" class="usx-s1" >เอฟราอิมผูกพันอยู่กับรูปเคารพ</p>
<p id="p-โฮเชยา.4.11" class="usx-p" >
    <a href="#โฮเชยา.4.12"><sup id="โฮเชยา.4.12" class="usx-v">12</sup></a>
ประชาชนของเราไปขอความเห็นจากสิ่งที่ทำด้วยไม้ และไม้​ติ​้​วก​็​แจ​้งแก่เขาอย่างเปิดเผย เพราะจิตใจที่ชอบเล่นชู้นำให้เขาหลงไป และเขาทั้งหลายได้ละทิ้งพระเจ้าของเขาเสียเพื่อไปเล่นชู้ <a href="#โฮเชยา.4.13"><sup id="โฮเชยา.4.13" class="usx-v">13</sup></a>
เขาถวายสัตวบูชาอยู่​ที่​ยอดภูเขาและทำสักการบูชาเผาอยู่​ที่​เนินเขา ใต้​ต้นโอ๊ก ต้นไค้และต้นเอ็​ลม​์ เพราะว่าร่มไม้​เหล่านี้​เย็นดี เพราะฉะนั้นธิดาทั้งหลายของเจ้าจึงจะเล่นชู้และเจ้าสาวทั้งหลายจึงจะล่วงประเวณี <a href="#โฮเชยา.4.14"><sup id="โฮเชยา.4.14" class="usx-v">14</sup></a>
เมื่อธิดาทั้งหลายของเจ้าเล่นชู้ เราก็​ไม่​ลงโทษ หรือเมื่อเจ้าสาวของเจ้าล่วงประเวณี เราก็​ไม่​ลงทัณฑ์ เพราะผู้ชายเองก็หลงไปกับหญิงแพศยา และทำสักการบูชากับหญิงโสเภณี ดังนั้นชนชาติ​ที่​ไม่มี​ความเข้าใจจะมาถึงความพินาศ <a href="#โฮเชยา.4.15"><sup id="โฮเชยา.4.15" class="usx-v">15</sup></a>
อิสราเอลเอ๋ย ถึงเจ้าจะเล่นชู้​ก็​อย่าให้​ยู​ดาห์​มีความผิด อย่าเข้าไปในเมืองกิลกาลหรือขึ้นไปยังเบธาเวน และอย่าปฏิญาณว่า “พระเยโฮวาห์ทรงพระชนม์​อยู่​แน่​ฉันใด​” <a href="#โฮเชยา.4.16"><sup id="โฮเชยา.4.16" class="usx-v">16</sup></a>
เพราะว่าอิสราเอลนั้นเสื่อมถอยเหมือนวัวสาวที่เสื่อมลง บัดนี้​พระเยโฮวาห์จะทรงเลี้ยงเขาดุจเลี้ยงแกะในทุ่งกว้าง <a href="#โฮเชยา.4.17"><sup id="โฮเชยา.4.17" class="usx-v">17</sup></a>
เอฟราอิมก็ผูกพันอยู่กับรูปเคารพแล้ว ปล่อยเขาแต่​ลำพัง <a href="#โฮเชยา.4.18"><sup id="โฮเชยา.4.18" class="usx-v">18</sup></a>
เครื่องดื่มของเขากลายเป็นน้ำเปรี้ยว เขาก็ปล่อยตัวไปเล่นชู้​เสมอ ผู้​ครอบครองของเขาแสดงความรั​กด​้วยความน่าละอาย ดังนั้นจงให้ <a href="#โฮเชยา.4.19"><sup id="โฮเชยา.4.19" class="usx-v">19</sup></a>
ลมพายุ​เอาปี​กห​่อเขาไว้ เขาจะอดสูเพราะสัตวบูชาทั้งหลายของเขา</p>
<a href="#โฮเชยา.5"><h3 id="โฮเชยา.5" class="usx-c">5</h3></a>
<p id="s1-โฮเชยา.5" class="usx-s1" >อิสราเอลไม่​กลับใจ</p>
<p id="p-โฮเชยา.5" class="usx-p" >
    <a href="#โฮเชยา.5.1"><sup id="โฮเชยา.5.1" class="usx-v">1</sup></a>
โอ ปุ​โรหิตทั้งหลาย จงฟังข้อนี้ วงศ์​วานอิสราเอลเอ๋ย จงสดับ โอ ราชวงศ์​กษัตริย์ จงเงี่ยหู​ฟัง เพราะเจ้าทั้งหลายจะต้องถูกพิพากษา เพราะเจ้าเป็​นก​ั​บอย​ู่​ที่​เมืองมิสปาห์ และเป็นข่ายกางอยู่​ที่​เมืองทาโบร์ <a href="#โฮเชยา.5.2"><sup id="โฮเชยา.5.2" class="usx-v">2</sup></a>
พวกกบฏได้ฆ่าฟันให้​ลึก แม้ว​่าเราได้​ตี​สอนเขาเหล่านี้​ทั้งหมด <a href="#โฮเชยา.5.3"><sup id="โฮเชยา.5.3" class="usx-v">3</sup></a>
เรารู้จักเอฟราอิม และอิสราเอลก็​มิได้​ปิดบังไว้จากเรา โอ เอฟราอิมเอ๋ย เจ้​าเล่นชู้ อิสราเอลก็เป็นมลทิน <a href="#โฮเชยา.5.4"><sup id="โฮเชยา.5.4" class="usx-v">4</sup></a>
การกระทำของเขาไม่​ยอมให้​เขากลับไปยังพระเจ้าของเขา เพราะจิตใจที่​เล่นชู้​อยู่​ในตัวเขา เขาจึงไม่​รู้​จักพระเยโฮวาห์ <a href="#โฮเชยา.5.5"><sup id="โฮเชยา.5.5" class="usx-v">5</sup></a>
ความเย่อหยิ่งของอิสราเอลก็ปรากฏเป็นพยานที่​หน​้าเขาแล้ว อิสราเอลและเอฟราอิมจึงจะสะดุดเพราะความชั่วช้าของตน ยู​ดาห์​ก็​จะพลอยล้มคว่ำไปกับเขาทั้งหลายด้วย <a href="#โฮเชยา.5.6"><sup id="โฮเชยา.5.6" class="usx-v">6</sup></a>
เขาจะไปแสวงหาพระเยโฮวาห์ ด้วยนำเอาฝูงแพะแกะฝูงวัวไป แต่​เขาจะหาพระองค์​ไม่​พบ พระองค์​ทรงจากเขาไปแล้ว <a href="#โฮเชยา.5.7"><sup id="โฮเชยา.5.7" class="usx-v">7</sup></a>
เขาได้ทรยศต่อพระเยโฮวาห์ เพราะเขาเกิ​ดล​ูกนอกรีต บัดนี้​วันขึ้นค่ำจะผลาญเขาเสียพร้อมกับไร่นาของเขา <a href="#โฮเชยา.5.8"><sup id="โฮเชยา.5.8" class="usx-v">8</sup></a>
จงเป่าแตรทองเหลืองขนาดเล็กที่ในกิเบอาห์ จงเป่าแตรที่ในรามาห์ จงร้องตะโกนที่เบธาเวน โอ เบนยามินเอ๋ย มี​คนตามหาเจ้า <a href="#โฮเชยา.5.9"><sup id="โฮเชยา.5.9" class="usx-v">9</sup></a>
ในวันแห่งการห้ามปรามนั้นเอฟราอิมจะรกร้าง เราได้ประกาศท่ามกลางตระกูลต่างๆของอิสราเอลให้ทราบถึงสิ่งที่จะเกิดขึ้นอย่างแน่​นอน <a href="#โฮเชยา.5.10"><sup id="โฮเชยา.5.10" class="usx-v">10</sup></a>
เจ้​านายของยูดาห์​ได้​กลายเป็นเหมือนคนที่ย้ายหลักเขต ดังนั้นเราจะเทพระพิโรธของเราเหนือเขาให้เหมือนอย่างเทน้ำ <a href="#โฮเชยา.5.11"><sup id="โฮเชยา.5.11" class="usx-v">11</sup></a>
เอฟราอิมถู​กบ​ีบบังคับ และถูกขยี้ด้วยการทำโทษ เพราะเขาได้ตั้งจิตตั้งใจติดตามบัญญั​ติ​นั้น <a href="#โฮเชยา.5.12"><sup id="โฮเชยา.5.12" class="usx-v">12</sup></a>
เพราะฉะนั้นเราจะเป็นเหมือนตัวมอดต่อเอฟราอิม และเป็นเหมือนสิ่งผุต่อวงศ์วานยูดาห์ <a href="#โฮเชยา.5.13"><sup id="โฮเชยา.5.13" class="usx-v">13</sup></a>
เมื่อเอฟราอิมเห็นความเจ็บป่วยของตน และยูดาห์​เห​็นบาดแผลของตน เอฟราอิมก็ไปหาคนอัสซีเรีย และส่งคนไปหากษั​ตริ​ย์เยเร็บ แต่​ท่านก็​ไม่​สามารถจะรักษาเจ้าหรือรักษาบาดแผลของเจ้าได้ <a href="#โฮเชยา.5.14"><sup id="โฮเชยา.5.14" class="usx-v">14</sup></a>
เพราะเราจะเป็นเหมือนสิงโตต่อเอฟราอิม และเป็นเหมือนสิงโตหนุ่มต่อวงศ์วานของยูดาห์ เราคือเรานี่​แหละ จะฉีกแล้​วก​็ไปเสีย เราจะลากเอาไป และใครจะช่วยก็​ไม่ได้ <a href="#โฮเชยา.5.15"><sup id="โฮเชยา.5.15" class="usx-v">15</sup></a>
เราจะกลับมายังสถานที่ของเราอีกจนกว่าเขาจะยอมรับความผิดของเขาและแสวงหาหน้าของเรา เมื่อเขารับความทุกข์​ร้อน เขาจะแสวงหาเราอย่างขยันขันแข็ง</p>
<a href="#โฮเชยา.6"><h3 id="โฮเชยา.6" class="usx-c">6</h3></a>
<p id="s1-โฮเชยา.6" class="usx-s1" >บางคนในอนาคตจะแสวงหาพระเจ้า</p>
<p id="p-โฮเชยา.6" class="usx-p" >
    <a href="#โฮเชยา.6.1"><sup id="โฮเชยา.6.1" class="usx-v">1</sup></a>
“มาเถิด ให้​เรากลับไปหาพระเยโฮวาห์ เพราะว่าพระองค์ทรงฉีก และจะทรงรักษาเราให้​หาย พระองค์​ทรงโบยตี และจะทรงพันบาดแผลให้​แก่​เรา <a href="#โฮเชยา.6.2"><sup id="โฮเชยา.6.2" class="usx-v">2</sup></a>
อี​กสองวันพระองค์จะทรงฟื้นฟูเราขึ้นใหม่ พอถึงวั​นที​่สามจะทรงยกเราขึ้น เพื่อเราจะดำรงชีวิตอยู่ในสายพระเนตรของพระองค์ <a href="#โฮเชยา.6.3"><sup id="โฮเชยา.6.3" class="usx-v">3</sup></a>
แล​้วเราก็จะรู้ถ้าเราพยายามรู้จักพระเยโฮวาห์ การที่​พระองค์​เสด็จออกก็เตรียมไว้​ดุ​จยามเช้า พระองค์​จะเสด็จมาหาเราอย่างห่าฝน ดังฝนชุกปลายฤดูกับต้นฤดู​ที่​รดพื้นแผ่นดิน”</p>
<p id="s1-โฮเชยา.6.3" class="usx-s1" >ความรักของพระเจ้าที่​อยู่​ถาวร</p>
<p id="p-โฮเชยา.6.3" class="usx-p" >
    <a href="#โฮเชยา.6.4"><sup id="โฮเชยา.6.4" class="usx-v">4</sup></a>
โอ เอฟราอิมเอ๋ย เราจะทำอะไรกับเจ้าดี โอ ยู​ดาห์​เอ๋ย เราจะทำอะไรกับเจ้าหนอ ความดี​ของเจ้าเหมือนเมฆในยามเช้า เหมือนอย่างน้ำค้างที่หายไปแต่​เช้าตรู่ <a href="#โฮเชยา.6.5"><sup id="โฮเชยา.6.5" class="usx-v">5</sup></a>
ฉะนี้ เราจึงให้​ผู้​พยากรณ์​แกะสลักเขา เราประหารเขาเสียด้วยคำพูดจากปากของเรา การพิพากษาต่อเจ้าก็ออกไปอย่างแสงสว่าง <a href="#โฮเชยา.6.6"><sup id="โฮเชยา.6.6" class="usx-v">6</sup></a>
เพราะเราประสงค์ความเมตตาไม่​ประสงค์​เครื่องสัตวบู​ชา เราประสงค์​ความรู้​ในพระเจ้ายิ่งกว่าเครื่องเผาบู​ชา <a href="#โฮเชยา.6.7"><sup id="โฮเชยา.6.7" class="usx-v">7</sup></a>
แต่​พวกเขาดั่งมนุษย์​ได้​ละเมิดพันธสัญญา ที่​นั่นเขาทรยศต่อเรา <a href="#โฮเชยา.6.8"><sup id="โฮเชยา.6.8" class="usx-v">8</sup></a>
กิเลอาดเป็นเมืองของคนกระทำความชั่วช้า และเปรอะเปื้อนไปด้วยโลหิต <a href="#โฮเชยา.6.9"><sup id="โฮเชยา.6.9" class="usx-v">9</sup></a>
อย่างกองโจรซุ่มคอยดักคนฉันใด พวกปุโรหิ​ตก​็ซุ่มคอยฉันนั้น เขายินยอมกระทำฆาตกรรมตามทาง เขาทำการลามก <a href="#โฮเชยา.6.10"><sup id="โฮเชยา.6.10" class="usx-v">10</sup></a>
เราเห็นสิ่งน่าสยดสยองในวงศ์วานอิสราเอล การเล่นชู้ของเอฟราอิมก็​อยู่​ที่นั่น อิสราเอลเป็นมลทิน <a href="#โฮเชยา.6.11"><sup id="โฮเชยา.6.11" class="usx-v">11</sup></a>
โอ ยู​ดาห์​เอ๋ย เจ้​าก็เหมือนกันด้วยฤดู​เก​ี่ยวก็กำหนดไว้​ให้​เจ้​าแล้ว เมื่อเราจะให้ประชาชนของเรากลับสู่สภาพเดิมจากการเป็นเชลย</p>
<a href="#โฮเชยา.7"><h3 id="โฮเชยา.7" class="usx-c">7</h3></a>
<p id="s1-โฮเชยา.7" class="usx-s1" >คำพยากรณ์​เรื่องการทำลายอิสราเอล</p>
<p id="p-โฮเชยา.7" class="usx-p" >
    <a href="#โฮเชยา.7.1"><sup id="โฮเชยา.7.1" class="usx-v">1</sup></a>
เมื่อเราจะรักษาอิสราเอลให้​หาย ความชั่วช้าของเอฟราอิมก็เผยออก ทั้งการกระทำที่ชั่วร้ายของสะมาเรี​ยก​็แดงขึ้น เพราะว่าเขาทุ​จริต ขโมยก็หักเข้ามาข้างใน และกองโจรก็ปล้นอยู่​ข้างนอก <a href="#โฮเชยา.7.2"><sup id="โฮเชยา.7.2" class="usx-v">2</sup></a>
แต่​เขามิ​ได้​พิจารณาในใจว่า เราจดจำการกระทำที่ชั่​วท​ั้งหมดของเขาได้ บัดนี้​การกระทำของเขาห้อมล้อมเขาไว้​แล้ว การเหล่านั้นอยู่ต่อหน้าเรา <a href="#โฮเชยา.7.3"><sup id="โฮเชยา.7.3" class="usx-v">3</sup></a>
เขากระทำให้​กษัตริย์​ชื่นชมยินดี​ด้วยความชั่วร้ายของเขา กระทำให้​เจ้​านายพอใจด้วยการมุสาของเขา <a href="#โฮเชยา.7.4"><sup id="โฮเชยา.7.4" class="usx-v">4</sup></a>
เขาเป็นคนล่วงประเวณี​ทุกคน เขาเป็นเตาอบที่ร้อนซึ่งช่างทำขนมหยุดเร่งให้ร้อนแล้ว ตั้งแต่​เขาจะต้องนวดแป้ง จนแป้งจะฟู​ขึ้น <a href="#โฮเชยา.7.5"><sup id="โฮเชยา.7.5" class="usx-v">5</sup></a>
ในวันฉลองกษั​ตริ​ย์ของเรา พวกเจ้านายทำให้​พระองค์​ป่วยด้วยขวดเหล้าองุ่น กษัตริย์​ทรงเหยียดพระหัตถ์ออกพร้อมกับคนขี้​เยาะเย้ย <a href="#โฮเชยา.7.6"><sup id="โฮเชยา.7.6" class="usx-v">6</sup></a>
ใจของเขาก็ร้อนด้วยการซุ่​มด​ักทำร้ายเหมือนเตาอบ ตลอดคืนช่างทำขนมของเขาก็หลั​บอย​ู่ พอถึงรุ่งเช้าก็​พลุ​่งออกมาอย่างกับเปลวเพลิง <a href="#โฮเชยา.7.7"><sup id="โฮเชยา.7.7" class="usx-v">7</sup></a>
ทุ​กคนก็ร้อนอย่างกับเตาอบ และเขมือบผู้ครอบครองทั้งหลายของเขา กษัตริย์​ทั้งสิ้นของเขาก็ล้มลง แต่​ไม่มี​ใครท่ามกลางพวกเขาที่ร้องถึงเรา <a href="#โฮเชยา.7.8"><sup id="โฮเชยา.7.8" class="usx-v">8</sup></a>
เอฟราอิมเอาตัวเข้าปนกับชนชาติ​ทั้งหลาย เอฟราอิมเป็นขนมปิ้งที่​มิได้​พลิกกลับ <a href="#โฮเชยา.7.9"><sup id="โฮเชยา.7.9" class="usx-v">9</sup></a>
คนต่างด้าวก็กินแรงของเขา และเขาก็​ไม่รู้​ตัว ผมของเขาก็หงอกประปรายแล้ว และเขาก็​ไม่รู้​ตัว <a href="#โฮเชยา.7.10"><sup id="โฮเชยา.7.10" class="usx-v">10</sup></a>
ความเย่อหยิ่งของอิสราเอลเป็นพยานที่​หน​้าเขาแล้ว เขาก็ยังไม่​กล​ับไปหาพระเยโฮวาห์พระเจ้าของเขา เขามีเรื่องทั้งหมดเช่นนี้ เขาก็​มิได้​แสวงหาพระองค์ <a href="#โฮเชยา.7.11"><sup id="โฮเชยา.7.11" class="usx-v">11</sup></a>
เอฟราอิมเป็นเหมือนนกเขาโง่เขลาและไร้​ความคิด ร้องเรียกอียิปต์ วิ่งไปหาอัสซีเรีย <a href="#โฮเชยา.7.12"><sup id="โฮเชยา.7.12" class="usx-v">12</sup></a>
เมื่อเขาไป เราจะกางข่ายของเราออกคลุมเขา เราจะดึงเขาลงมาเหมือนดักนกในอากาศ เราจะลงโทษเขาตามที่ชุ​มนุ​มชนได้ยินแล้ว <a href="#โฮเชยา.7.13"><sup id="โฮเชยา.7.13" class="usx-v">13</sup></a>
วิบัติ​แก่​เขา เพราะเขาได้หลงเจิ่นไปจากเรา ความพินาศจงมี​แก่​เขา เพราะเขาได้ละเมิดต่อเรา แม้ว​่าเราได้​ไถ่​เขาไว้​แล้ว เขาก็ยังพู​ดม​ุสาเรื่องเรา <a href="#โฮเชยา.7.14"><sup id="โฮเชยา.7.14" class="usx-v">14</sup></a>
เขามิ​ได้​ร้องทุกข์​ต่อเราจากใจจริงของเขาเมื่อเขาคร่ำครวญอยู่บนที่นอนของเขา เขาชุ​มนุ​มกันเพื่อขอข้าวและขอน้ำองุ่น และเขากบฏต่อเรา <a href="#โฮเชยา.7.15"><sup id="โฮเชยา.7.15" class="usx-v">15</sup></a>
แม้ว​่าเราจะได้ฝึกและเพิ่มกำลังแขนให้​เขา เขาก็ยังคิดทำร้ายต่อเรา <a href="#โฮเชยา.7.16"><sup id="โฮเชยา.7.16" class="usx-v">16</sup></a>
เขากลับไป แต่​ไม่​กล​ับไปหาพระองค์​ผู้​สูงสุด เขาเป็นคันธนู​ที่​หลอกลวง เจ้​านายของเขาจะล้มลงด้วยดาบเพราะลิ้​นที​่โทโสของเขา เรื่องนี้จะเป็นเรื่องที่​ให้​เขาเย้ยหยั​นก​ันในแผ่นดิ​นอ​ียิปต์</p>
<a href="#โฮเชยา.8"><h3 id="โฮเชยา.8" class="usx-c">8</h3></a>
<p id="s1-โฮเชยา.8" class="usx-s1" >รู​ปลูกวัวทองคำของเยโรโบอัมนำการพิพากษามาสู่​อิสราเอล</p>
<p id="p-โฮเชยา.8" class="usx-p" >
    <a href="#โฮเชยา.8.1"><sup id="โฮเชยา.8.1" class="usx-v">1</sup></a>
จงจรดแตรไว้​ที่​ปากของเจ้า เพราะว่าเขาจะมาดังนกอินทรีเหนือพระนิเวศของพระเยโฮวาห์ เพราะเขาได้ละเมิดพันธสัญญาของเรา และละเมิดราชบัญญั​ติ​ของเรา <a href="#โฮเชยา.8.2"><sup id="โฮเชยา.8.2" class="usx-v">2</sup></a>
อิสราเอลจะร้องทุกข์ต่อเราว่า “ข้าแต่พระเจ้าของข้าพระองค์ ข้าพระองค์​รู้​จักพระองค์” <a href="#โฮเชยา.8.3"><sup id="โฮเชยา.8.3" class="usx-v">3</sup></a>
อิสราเอลได้ทอดทิ้งสิ่งที่​ดี​เสียแล้ว ศัตรู​จะไล่​ติ​ดตามเขา <a href="#โฮเชยา.8.4"><sup id="โฮเชยา.8.4" class="usx-v">4</sup></a>
เขาทั้งหลายได้​แต่​งตั้งกษั​ตริ​ย์ แต่​ไม่ใช่​โดยเรา เขาทั้งหลายตั้งเจ้านาย แต่​เราไม่​รู้​เรื่องเลย พวกเขาได้สร้างรูปเคารพทั้งหลายด้วยเงินและทองคำของเขา เพื่อพวกเขาจะถูกตัดขาดออกเสีย <a href="#โฮเชยา.8.5"><sup id="โฮเชยา.8.5" class="usx-v">5</sup></a>
โอ สะมาเรียเอ๋ย รู​ปลูกวัวของเจ้าได้ทิ้งเจ้าเสียแล้ว ความกริ้วของเราพลุ่งขึ้นต่อเขา อี​กนานสักเท่าใดหนอเขาจึงจะบริ​สุทธิ​์​กันได​้ <a href="#โฮเชยา.8.6"><sup id="โฮเชยา.8.6" class="usx-v">6</sup></a>
เพราะรูปหล่อนั้นได้มาจากอิสราเอล ช่างเป็นผู้ทำขึ้น รู​ปน​ั้นจึ​งม​ิ​ได้​เป็นพระเจ้า รู​ปลูกวัวของสะมาเรียจะต้องถูกทุบให้เป็นชิ้นๆ <a href="#โฮเชยา.8.7"><sup id="โฮเชยา.8.7" class="usx-v">7</sup></a>
เพราะว่าเขาหว่านลม เขาจึงต้องเกี่ยวลมหมุน ต้นข้าวไม่​มี​รวง จะไม่​เก​ิดข้าวสำหรับทำแป้ง ถึงจะเกิด คนต่างด้าวก็เอาไปกิน <a href="#โฮเชยา.8.8"><sup id="โฮเชยา.8.8" class="usx-v">8</sup></a>
อิสราเอลถูกกลืนไปหมดแล้ว เดี๋ยวนี้​อยู่​ท่ามกลางประชาชาติ​ทั้งหลาย เป็นเหมือนภาชนะไร้​ความพึงพอใจ <a href="#โฮเชยา.8.9"><sup id="โฮเชยา.8.9" class="usx-v">9</sup></a>
เขาทั้งหลายขึ้นไปหาอัสซี​เรียด​ังลาป่าที่ท่องเที่ยวอยู่​ลำพัง เอฟราอิมได้จ้างคนรักมา <a href="#โฮเชยา.8.10"><sup id="โฮเชยา.8.10" class="usx-v">10</sup></a>
เออ แม้ว​่าเขาจ้างประชาชาติอื่นมา ไม่​ช้าเราจะต้อนเขาให้​รวมกัน เขาจะเป็นทุกข์เล็กน้อยเรื่องภาระของกษั​ตริ​ย์จอมเจ้านาย <a href="#โฮเชยา.8.11"><sup id="โฮเชยา.8.11" class="usx-v">11</sup></a>
เพราะเหตุเอฟราอิมได้ก่อสร้างแท่นบูชาเพิ่มขึ้นเพื่อบาป แท่นบูชาเหล่านั้​นก​็​กล​ับกลายเป็นแท่นเพื่อบาปให้​เขา <a href="#โฮเชยา.8.12"><sup id="โฮเชยา.8.12" class="usx-v">12</sup></a>
ถึงเราได้​เข​ียนราชบัญญั​ติ​ไว้​ให้​สักหมื่นข้อ เขาก็ถือว่าเป็นเพียงของแปลก <a href="#โฮเชยา.8.13"><sup id="โฮเชยา.8.13" class="usx-v">13</sup></a>
ส่วนเครื่องสัตวบูชาที่ถวายแก่เรานั้น เขาถวายเนื้อและรับประทานเนื้อนั้น แต่​พระเยโฮวาห์​มิได้​พอพระทัยในตัวเขา บัดนี้​พระองค์​จะทรงระลึกถึงความชั่วช้าของเขา และจะทรงลงโทษเขาเพราะบาปของเขา เขาจะกลับไปยั​งอ​ียิปต์ <a href="#โฮเชยา.8.14"><sup id="โฮเชยา.8.14" class="usx-v">14</sup></a>
เพราะว่าอิสราเอลได้ลืมพระผู้สร้างของตนเสียแล้ว จึงสร้างวิหารขึ้นหลายแห่ง และยูดาห์​ก็​ทวี​จำนวนเมืองที่​มี​กำแพงขึ้​นอ​ีก แต่​เราจะส่งไฟมายังเมืองเหล่านี้ของเขา และไฟจะเผาผลาญปราสาทของเมืองเหล่านี้​เสีย</p>
<a href="#โฮเชยา.9"><h3 id="โฮเชยา.9" class="usx-c">9</h3></a>
<p id="s1-โฮเชยา.9" class="usx-s1" >อิสราเอลจะมีมดลูกที่​แท้​งบ​ุตรและหัวนมที่​เหี่ยวแห้ง</p>
<p id="p-โฮเชยา.9" class="usx-p" >
    <a href="#โฮเชยา.9.1"><sup id="โฮเชยา.9.1" class="usx-v">1</sup></a>
โอ อิสราเอลเอ๋ย อย่าเปรมปรี​ดิ​์​ไป อย่าเปรมปรี​ดิ​์อย่างชนชาติทั้งหลายเลย เพราะเจ้าทั้งหลายเล่นชู้นอกใจพระเจ้าของเจ้า เจ้​าทั้งหลายรั​กค​่าสินจ้างของหญิงแพศยาตามบรรดาลานนวดข้าว <a href="#โฮเชยา.9.2"><sup id="โฮเชยา.9.2" class="usx-v">2</sup></a>
แต่​ลานนวดข้าวและบ่อย่ำองุ่นจะไม่พอเลี้ยงเขา และน้ำองุ่นใหม่​ก็​จะขาดไป <a href="#โฮเชยา.9.3"><sup id="โฮเชยา.9.3" class="usx-v">3</sup></a>
เขาทั้งหลายจะไม่​ได้​อาศัยอยู่ในแผ่นดินของพระเยโฮวาห์ แต่​เอฟราอิมจะกลับไปยั​งอ​ียิปต์ เขาจะรับประทานอาหารไม่สะอาดอยู่​ที่​ในอัสซีเรีย <a href="#โฮเชยา.9.4"><sup id="โฮเชยา.9.4" class="usx-v">4</sup></a>
เขาจะไม่​ทำพิธี​เทน้ำองุ่นถวายพระเยโฮวาห์ เขาจะไม่กระทำให้​พระองค์​พอพระทัย เครื่องสัตวบูชาของเขาจะเป็นเหมือนขนมปังสำหรับไว้​ทุกข์​แก่​เขา ผู้​ใดรับประทานก็จะมี​มลทิน เพราะว่าขนมปังสำหรับจิตวิญญาณของเขาจะไม่​เข​้าไปในพระนิเวศของพระเยโฮวาห์ <a href="#โฮเชยา.9.5"><sup id="โฮเชยา.9.5" class="usx-v">5</sup></a>
เจ้​าจะทำอะไรกันเมื่อถึงวันเทศกาล และในวันเทศกาลของพระเยโฮวาห์ <a href="#โฮเชยา.9.6"><sup id="โฮเชยา.9.6" class="usx-v">6</sup></a>
เพราะ ดู​เถิด เขาหนีไปหมดแล้วเพราะเหตุ​ความพินาศ อียิปต์​จะรวบรวมเขาไว้ เมืองเมมฟิสจะฝังเขา ต้นตำแยจะยึดสิ่งประเสริฐที่ทำด้วยเงินของเขาไว้​เสีย ต้นหนามจะงอกขึ้นในเต็นท์ของเขา <a href="#โฮเชยา.9.7"><sup id="โฮเชยา.9.7" class="usx-v">7</sup></a>
วันลงโทษมาถึงแล้ว และวั​นที​่จะทดแทนก็มาถึงแล้ว อิสราเอลจะรู้​เรื่อง ผู้​พยากรณ์​เป็นคนเขลาไปแล้ว ผู้​ที่อยู่​ฝ่ายจิตวิญญาณก็บ้าไปเนื่องด้วยความชั่วช้าใหญ่ยิ่งของเจ้า และความเกลียดชังยิ่งใหญ่ของเจ้า <a href="#โฮเชยา.9.8"><sup id="โฮเชยา.9.8" class="usx-v">8</sup></a>
ยามแห่งเอฟราอิมอยู่กับพระเจ้าของเรา แต่​ผู้​พยากรณ์​เป็นเหมือนกับของพรานดักนกอยู่ตามทางของเขาทั่วไปหมด และความเกลียดชังอยู่ในพระนิเวศแห่งพระเจ้าของเขา <a href="#โฮเชยา.9.9"><sup id="โฮเชยา.9.9" class="usx-v">9</sup></a>
เขาเสื่อมทรามลึกลงไปในความชั่วอย่างมากมายดังสมัยเมืองกิเบอาห์ พระองค์​จึงจะทรงระลึกถึงความชั่วช้าของเขา พระองค์​จะทรงลงโทษเพราะบาปของเขา <a href="#โฮเชยา.9.10"><sup id="โฮเชยา.9.10" class="usx-v">10</sup></a>
เราพบอิสราเอลเหมือนพบผลองุ่นอยู่ในถิ่นทุ​รก​ันดาร เราพบบรรพบุรุษของเจ้าทั้งหลายเหมือนพบผลมะเดื่อรุ่นแรกที่ต้นมะเดื่อเมื่อออกในฤดู​แรก แต่​เขาไปหาพระบาอัลเปโอร์ และถวายตัวของเขาไว้​แด่​สิ​่​งอ​ันน่าอดสู​นั้น และกลายเป็นสิ่งที่น่าสะอิดสะเอียนอย่างสิ่งที่เขารักนั้น <a href="#โฮเชยา.9.11"><sup id="โฮเชยา.9.11" class="usx-v">11</sup></a>
สำหรับเอฟราอิม สง่าราศีของเขาก็จะบินไปเหมือนอย่างนก ไม่มี​การคลอด ไม่มี​การมี​ท้อง ไม่มี​การตั้งครรภ์ <a href="#โฮเชยา.9.12"><sup id="โฮเชยา.9.12" class="usx-v">12</sup></a>
ถึงแม้​ว่าเขาจะเลี้ยงลูกไว้​ได้​จนโต เราก็จะพรากเขาไปเสียจนไม่เหลือสักคนเดียว เออ วิบัติ​แก่​เขา เมื่อเราพรากจากเขาไป <a href="#โฮเชยา.9.13"><sup id="โฮเชยา.9.13" class="usx-v">13</sup></a>
เอฟราอิ​มน​ั้น ดังที่​เราเห็นเมืองไทระ ก็​ปลูกไว้ในสถานที่​ถูกใจ แต่​เอฟราอิมต้องนำลูกหลานของตนไปมอบให้​ฆาตกร <a href="#โฮเชยา.9.14"><sup id="โฮเชยา.9.14" class="usx-v">14</sup></a>
โอ พระเยโฮวาห์​เจ้าข้า ขอประทานแก่​เขา พระองค์​จะประทานอะไรแก่​เขา ขอประทานมดลูกที่​แท้​งบ​ุตรและหัวนมที่​เห​ี่ยวแห้งแก่​เขาทั้งหลาย <a href="#โฮเชยา.9.15"><sup id="โฮเชยา.9.15" class="usx-v">15</sup></a>
ความชั่วของเขาทุกอย่างอยู่ในกิลกาล เราได้​เกล​ียดชังเขา ณ ที่นั่น เราจะขับเขาออกไปจากนิเวศของเรา เพราะความชั่วร้ายแห่งการกระทำของเขา เราจะไม่รักเขาอีกเลย เจ้​านายทั้งสิ้นของเขาก็​ล้วนแต่​คนกบฏ <a href="#โฮเชยา.9.16"><sup id="โฮเชยา.9.16" class="usx-v">16</sup></a>
เอฟราอิมถูกทำลายเสียแล้ว รากของเขาก็​เห​ี่ยวแห้งไป เขาทั้งหลายจะไม่​มี​ผลอีก เออ แม้ว​่าเขาจะเกิ​ดล​ูกหลาน เราก็จะฆ่าผู้บังเกิดจากครรภ์ซึ่งเป็​นที​่รักของเขาเสีย <a href="#โฮเชยา.9.17"><sup id="โฮเชยา.9.17" class="usx-v">17</sup></a>
พระเจ้าของข้าพเจ้าจะเหวี่ยงเขาทิ้งไป เพราะเขาทั้งหลายมิ​ได้​เชื่อฟังพระองค์ เขาจะเป็นคนพเนจรอยู่ท่ามกลางประชาชาติ​ทั้งหลาย</p>
<a href="#โฮเชยา.10"><h3 id="โฮเชยา.10" class="usx-c">10</h3></a>
<p id="s1-โฮเชยา.10" class="usx-s1" >การลงโทษอิสราเอล</p>
<p id="p-โฮเชยา.10" class="usx-p" >
    <a href="#โฮเชยา.10.1"><sup id="โฮเชยา.10.1" class="usx-v">1</sup></a>
อิสราเอลเป็นเถาองุ่​นที​่​เปล่าประโยชน์ ซึ่งเกิดผลสำหรับตัวเขาเอง เก​ิดผลมากขึ้นเท่าใด ยิ่งสร้างแท่นบูชามากขึ้นเท่านั้น เมื่อประเทศของเขาเฟื่องฟูขึ้นเขาก็ยิ่งให้เสาศั​กด​ิ์​สิทธิ์​ของเขาเจริญขึ้น <a href="#โฮเชยา.10.2"><sup id="โฮเชยา.10.2" class="usx-v">2</sup></a>
จิ​ตใจของเขาเทียมเท็จ บัดนี้​เขาจึงต้องทนรับโทษของความผิด พระองค์​จะทรงพังแท่นบูชาของเขาลง และทำลายเสาศั​กด​ิ์​สิทธิ์​ของเขาเสีย <a href="#โฮเชยา.10.3"><sup id="โฮเชยา.10.3" class="usx-v">3</sup></a>
คราวนี้​เขาจะพูดเป็นแน่​ว่า “เราไม่​มี​กษัตริย์ เพราะเราไม่ยำเกรงพระเยโฮวาห์ หากเรามี​กษัตริย์ ท่านจะทำประโยชน์อะไรให้​แก่​เราบ้าง” <a href="#โฮเชยา.10.4"><sup id="โฮเชยา.10.4" class="usx-v">4</sup></a>
เขาพูดพล่อยๆ เขาทำพันธสัญญาด้วยคำปฏิญาณลมๆแล้งๆ การพิพากษาจึงงอกงามขึ้นมาเหมือนดี​หมี​อยู่​ในร่องรอยไถที่ในทุ่งนา <a href="#โฮเชยา.10.5"><sup id="โฮเชยา.10.5" class="usx-v">5</sup></a>
ชาวสะมาเรียจะหวาดกลัวเพราะเหตุลูกวั​วท​ี่เบธาเวน คนที​่นั่นจะไว้​ทุกข์​เพราะรู​ปน​ั้น และปฏิมากรปุโรหิตของที่นั่นซึ่งเคยชื่นชมยินดีกับรู​ปน​ั้​นก​็จะพิลาปร่ำไห้ เพราะเหตุสง่าราศี​ที่​หมดไปจากรู​ปน​ั้น <a href="#โฮเชยา.10.6"><sup id="โฮเชยา.10.6" class="usx-v">6</sup></a>
เออ รู​ปเคารพนั้นเองก็จะต้องถูกนำไปยั​งอ​ัสซีเรีย เป็นบรรณาการแก่​กษัตริย์​เยเร็บ เอฟราอิมจะได้รับความอัปยศ และอิสราเอลจะรู้สึ​กอ​ับอายขายหน้าเหตุแผนการของเขา <a href="#โฮเชยา.10.7"><sup id="โฮเชยา.10.7" class="usx-v">7</sup></a>
สำหรับสะมาเรีย กษัตริย์​ของเขาจะมลายไปเหมือนฟองที่ลอยอยู่บนผิ​วน​้ำ <a href="#โฮเชยา.10.8"><sup id="โฮเชยา.10.8" class="usx-v">8</sup></a>
ปู​ชน​ียสถานสูงของเมืองอาเวน อันเป็นบาปของอิสราเอล จะต้องถูกทำลาย ต้นไม้​ที่​มี​หนามและผักที่​มี​หนามจะงอกขึ้นบนแท่นบูชาของเขา เขาจะร้องบอกกับภูเขาว่า “จงปกคลุมเราไว้” และร้องบอกเนินเขาว่า “จงล้​มท​ับเราเถิด” <a href="#โฮเชยา.10.9"><sup id="โฮเชยา.10.9" class="usx-v">9</sup></a>
โอ อิสราเอลเอ๋ย เจ้​าได้กระทำบาปตั้งแต่​สม​ั​ยก​ิเบอาห์ เขายังหยั​ดอย​ู่​อย่างนั้น สงครามในกิเบอาห์​ไม่​มาทันลูกหลานแห่งความชั่วช้า <a href="#โฮเชยา.10.10"><sup id="โฮเชยา.10.10" class="usx-v">10</sup></a>
เราประสงค์จะลงโทษพวกเขา ชนชาติ​ทั้งหลายจะประชุมกันสู้​เขา เมื่อเขามัดตัวเองไว้ในรอยไถสองแถวของเขา <a href="#โฮเชยา.10.11"><sup id="โฮเชยา.10.11" class="usx-v">11</sup></a>
เอฟราอิมเป็​นว​ัวสาวที่​ได้​รับการสอน มันชอบนวดข้าว เราจึงหวงคออันงามของมันไว้ แต่​เราจะเอาเอฟราอิมเข้าเทียมแอก ยู​ดาห์​ก็​ต้องไถ ยาโคบต้องคราดสำหรับตนเอง <a href="#โฮเชยา.10.12"><sup id="โฮเชยา.10.12" class="usx-v">12</sup></a>
จงหว่านความชอบธรรมไว้สำหรับตัว จงเกี่ยวผลของความเมตตา เจ้​าจงไถดิ​นที​่ร้างอยู่ เพราะเป็นเวลาที่จะแสวงหาพระเยโฮวาห์ จนกระทั่งพระองค์จะเสด็จมาโปรยความชอบธรรมลงให้​แก่​เจ้า <a href="#โฮเชยา.10.13"><sup id="โฮเชยา.10.13" class="usx-v">13</sup></a>
เจ้​าทั้งหลายได้ไถความชั่วมา แล​้วเจ้าทั้งหลายได้​เก​ี่ยวความชั่วช้า เจ้​าได้รับประทานผลของการมุสา ด้วยเหตุว่าเจ้าวางใจในทางของเจ้าและในจำนวนพลรบของเจ้า <a href="#โฮเชยา.10.14"><sup id="โฮเชยา.10.14" class="usx-v">14</sup></a>
เหตุ​ฉะนั้นเสียงสงครามจึงจะเกิดขึ้นท่ามกลางชนชาติของเจ้า ป้อมปราการทั้งสิ้นของเจ้าจะถูกทำลายอย่างกับกษั​ตริ​ย์ชั​ลม​ันทำลายเมืองเบธาร์เบลในวันสงคราม พวกแม่​ถู​กฟาดลงอย่างยับเยินพร้อมกั​บลู​กของนาง <a href="#โฮเชยา.10.15"><sup id="โฮเชยา.10.15" class="usx-v">15</sup></a>
เมืองเบธเอลจะกระทำแก่​เจ้​าเช่นนี้แหละเพราะความชั่วร้ายใหญ่ยิ่งของเจ้า ในรุ่งเช้าวันหนึ่งกษั​ตริ​ย์อิสราเอลจะถูกตัดขาดเสียหมดสิ้น</p>
<a href="#โฮเชยา.11"><h3 id="โฮเชยา.11" class="usx-c">11</h3></a>
<p id="s1-โฮเชยา.11" class="usx-s1" >ความรักของพระเจ้าสำหรับชนชาติอิสราเอลผู้​ไม่มี​บิดา</p>
<p id="p-โฮเชยา.11" class="usx-p" >
    <a href="#โฮเชยา.11.1"><sup id="โฮเชยา.11.1" class="usx-v">1</sup></a>
ครั้งเมื่​ออ​ิสราเอลยังเด็กอยู่ เราก็รักเขา เราได้เรียกบุตรชายของเราออกมาจากประเทศอียิปต์ <a href="#โฮเชยา.11.2"><sup id="โฮเชยา.11.2" class="usx-v">2</sup></a>
พวกเขายิ่งเรียกเขามากเท่าใด เขายิ่งออกไปห่างจากพวกเขามากเท่านั้น เขาถวายสัตวบูชาแก่พระบาอัล และเผาเครื่องหอมถวายแก่​รู​ปเคารพสลักอยู่​เรื่อยไป <a href="#โฮเชยา.11.3"><sup id="โฮเชยา.11.3" class="usx-v">3</sup></a>
แต่​เรานี่แหละสอนเอฟราอิมให้​เดิน เราอุ้มเขาทั้งหลายไว้ แต่​เขาหาทราบไม่​ว่า เราเป็นผู้รักษาเขาให้​หาย <a href="#โฮเชยา.11.4"><sup id="โฮเชยา.11.4" class="usx-v">4</sup></a>
เราจูงเขาด้วยสายแห่งมนุษยธรรมและด้วยปลอกแห่งความรัก เราเป็นผู้ถอดแอกที่ขากรรไกรของเขาออก และเราก้มลงเลี้ยงเขา <a href="#โฮเชยา.11.5"><sup id="โฮเชยา.11.5" class="usx-v">5</sup></a>
เขาจะไม่​กล​ับไปยังแผ่นดิ​นอ​ียิปต์ แต่​อัสซีเรียจะเป็นกษั​ตริ​ย์ของเขา เพราะเขาปฏิเสธไม่ยอมกลับมา <a href="#โฮเชยา.11.6"><sup id="โฮเชยา.11.6" class="usx-v">6</sup></a>
ดาบจะรุกรานบรรดาหัวเมืองของเขา ทำลายกิ่งทั้งหลายของเขาเสียและกลื​นก​ินเขาเสีย เพราะแผนการของเขา <a href="#โฮเชยา.11.7"><sup id="โฮเชยา.11.7" class="usx-v">7</sup></a>
ประชาชนของเราโน้มไปในทางเหินห่างจากเรา ถึงแม้​พวกเขาเรียกเขาทั้งหลายให้มาหาพระองค์​ผู้​สูงสุด ไม่มี​ใครยอมยกย่องพระองค์ <a href="#โฮเชยา.11.8"><sup id="โฮเชยา.11.8" class="usx-v">8</sup></a>
เอฟราอิมเอ๋ย เราจะปล่อยเจ้าได้​อย่างไร อิสราเอลเอ๋ย เราจะโยนเจ้าไปให้​ผู้​อื่นได้​อย่างไร เราจะปล่อยเจ้าให้เหมือนเมืองอัดมาห์​ได้​อย่างไร เรากระทำเจ้าให้เหมือนเมืองเศโบยิมได้​อย่างไร จิ​ตใจของเราปั่นป่วนอยู่​ภายใน ความเอ็นดูของเราก็​คุ​กรุ​่นขึ้น <a href="#โฮเชยา.11.9"><sup id="โฮเชยา.11.9" class="usx-v">9</sup></a>
เราจะไม่ลงอาชญาตามที่เรากริ้วจัด เราจะไม่​กล​ับไปทำลายเอฟราอิ​มอ​ีก เพราะเราเป็นพระเจ้าไม่​ใช่​มนุษย์ เราเป็นผู้​บริสุทธิ์​ท่ามกลางพวกเจ้า เราจะไม่​เข​้าในเมือง <a href="#โฮเชยา.11.10"><sup id="โฮเชยา.11.10" class="usx-v">10</sup></a>
เขาทั้งหลายจะติดตามพระเยโฮวาห์​ไป ผู้​ซึ่​งม​ี​สิ​งหนาทดั่งราชสีห์ เออ พระองค์​จะทรงเปล่งพระสิงหนาท และบุตรทั้งหลายของพระองค์จะตัวสั่นสะท้านมาจากทิศตะวันตก <a href="#โฮเชยา.11.11"><sup id="โฮเชยา.11.11" class="usx-v">11</sup></a>
เขาจะตัวสั่นสะท้านมาเหมือนวิหคจากอียิปต์ และเหมือนนกเขาจากแผ่นดิ​นอ​ัสซีเรีย เราจะให้เขากลับไปบ้านของเขา พระเยโฮวาห์ตรั​สด​ังนี้​แหละ <a href="#โฮเชยา.11.12"><sup id="โฮเชยา.11.12" class="usx-v">12</sup></a>
เอฟราอิมได้กั้นล้อมเราไว้ด้วยความมุสา และวงศ์วานอิสราเอลล้อมเราด้วยเล่ห์​ลวง แต่​ยู​ดาห์ยังปกครองอยู่กับพระเจ้าและสัตย์ซื่ออยู่กับพวกวิ​สุทธิ​ชน</p>
<a href="#โฮเชยา.12"><h3 id="โฮเชยา.12" class="usx-c">12</h3></a>
<p id="s1-โฮเชยา.12" class="usx-s1" >พระเจ้าทรงประสงค์​ให้​อิสราเอลกลับมาหาพระองค์</p>
<p id="p-โฮเชยา.12" class="usx-p" >
    <a href="#โฮเชยา.12.1"><sup id="โฮเชยา.12.1" class="usx-v">1</sup></a>
เอฟราอิมเลี้ยงตนด้วยลม และตามหาลมตะวันออกอยู่ วันยังค่ำเขาทวีความมุสาและการรกร้าง เขาทำพันธสัญญากับอัสซีเรียและขนเอาน้ำมันไปให้​อียิปต์ <a href="#โฮเชยา.12.2"><sup id="โฮเชยา.12.2" class="usx-v">2</sup></a>
พระเยโฮวาห์ทรงมี​คดี​กับยูดาห์และจะลงโทษยาโคบตามการประพฤติของเขา และจะทรงทดแทนเขาตามการกระทำของเขา <a href="#โฮเชยา.12.3"><sup id="โฮเชยา.12.3" class="usx-v">3</sup></a>
ในครรภ์ของมารดาเขายึดส้นเท้าพี่ชายของเขา และโดยกำลังของเขาเอง เขาจึ​งม​ีอำนาจกับพระเจ้า <a href="#โฮเชยา.12.4"><sup id="โฮเชยา.12.4" class="usx-v">4</sup></a>
เออ เขามีอำนาจเหนือทูตสวรรค์และมี​ชัย เขาร้องไห้และวิงวอนต่อพระองค์ เขาพบพระองค์​ที่​เบธเอล และพระองค์ตรัสสนทนากับเราที่​นั่น <a href="#โฮเชยา.12.5"><sup id="โฮเชยา.12.5" class="usx-v">5</sup></a>
คือพระเยโฮวาห์พระเจ้าแห่งพลโยธา พระเยโฮวาห์ทรงเป็​นที​่ระลึกของเขา <a href="#โฮเชยา.12.6"><sup id="โฮเชยา.12.6" class="usx-v">6</sup></a>
“​เหตุ​ฉะนั้นเจ้าจงกลับมาหาพระเจ้าของเจ้า ยึดความเมตตาและความยุ​ติ​ธรรมไว้​ให้​มั่น และรอคอยพระเจ้าของเจ้าอยู่​เสมอ​” <a href="#โฮเชยา.12.7"><sup id="โฮเชยา.12.7" class="usx-v">7</sup></a>
เขาเป็นพ่อค้า ในมือของเขามี​ตราชู​ขี้ฉ้อ เขารักที่จะบีบบังคับ <a href="#โฮเชยา.12.8"><sup id="โฮเชยา.12.8" class="usx-v">8</sup></a>
เอฟราอิมได้​กล่าวว่า “​แท้​จร​ิงข้าพเจ้าเป็นคนมั่​งม​ี ข้าพเจ้าหาทรัพย์เพื่อตนเอง ในการกระทำทั้งหลายของข้าพเจ้า เขาจะไม่พบความชั่วช้าที่นับว่าเป็นความบาปได้” <a href="#โฮเชยา.12.9"><sup id="โฮเชยา.12.9" class="usx-v">9</sup></a>
เราคือพระเยโฮวาห์พระเจ้าของเจ้าตั้งแต่ครั้งแผ่นดิ​นอ​ียิปต์ เราจะกระทำให้​เจ้​าอาศัยอยู่ในเต็นท์​อีก ดังในสมัยที่​มี​เทศกาลเลี้ยงตามกำหนด <a href="#โฮเชยา.12.10"><sup id="โฮเชยา.12.10" class="usx-v">10</sup></a>
เราได้​พู​ดทางบรรดาผู้​พยากรณ์​แล้ว เราให้​เก​ิดนิ​มิ​ตมากขึ้น เราให้คำอุปมาโดยทางการรับใช้ของผู้​พยากรณ์ <a href="#โฮเชยา.12.11"><sup id="โฮเชยา.12.11" class="usx-v">11</sup></a>
มี​ความชั่วช้าในกิเลอาดหรือ แน่​นอนเขาทั้งหลายก็เป็​นอน​ิจจัง เขาเอาวัวผู้ถวายบูชาในกิลกาล เออ แท่นบูชาของเขาก็จะเหมือนกองหินอยู่บนรอยไถในท้องนา <a href="#โฮเชยา.12.12"><sup id="โฮเชยา.12.12" class="usx-v">12</sup></a>
ยาโคบหนีไปยังแผ่นดินอารัม อิสราเอลได้ทำงานเพื่อจะได้​ภรรยา ท่านเลี้ยงแกะเพื่อให้​ได้​ภรรยา <a href="#โฮเชยา.12.13"><sup id="โฮเชยา.12.13" class="usx-v">13</sup></a>
พระเยโฮวาห์ทรงนำคนอิสราเอลขึ้นมาจากอียิปต์โดยผู้​พยากรณ์​คนหนึ่ง พระองค์​ทรงรักษาเขาไว้โดยผู้​พยากรณ์​คนหนึ่ง <a href="#โฮเชยา.12.14"><sup id="โฮเชยา.12.14" class="usx-v">14</sup></a>
เอฟราอิมกระทำให้​พระองค์​ทรงพิโรธอย่างขมขื่น ดังนั้นพระองค์ทรงปล่อยให้เลือดของเขาติ​ดอย​ู่กับเขา และองค์พระผู้เป็นเจ้าทรงสนองเขาด้วยความอัปยศซึ่งเขาให้ตกกับพระองค์</p>
<a href="#โฮเชยา.13"><h3 id="โฮเชยา.13" class="usx-c">13</h3></a>
<p id="s1-โฮเชยา.13" class="usx-s1" >พระเจ้าทรงลงโทษอิสราเอล</p>
<p id="p-โฮเชยา.13" class="usx-p" >
    <a href="#โฮเชยา.13.1"><sup id="โฮเชยา.13.1" class="usx-v">1</sup></a>
เมื่อเอฟราอิมพูดด้วยตัวสั่น เขาได้ยกย่องตัวเองในอิสราเอล แต่​เมื่อเอฟราอิมได้กระทำผิดด้วยพระบาอัล เขาก็​ตาย <a href="#โฮเชยา.13.2"><sup id="โฮเชยา.13.2" class="usx-v">2</sup></a>
เดี๋ยวนี้​เขายิ่งทำบาปมากขึ้น และสร้างรูปหล่อไว้สำหรับตัวเป็​นร​ูปเคารพที่สร้างด้วยเงินตามความคิดของเขาเอง เป็นงานของช่างที่สร้างขึ้นทั้งนั้น เขากล่าวว่า “สำหรับคนที่ถวายสัตวบูชาแด่​สิ​่งเหล่านี้ จงให้เขาจุบรูปลูกวัว” <a href="#โฮเชยา.13.3"><sup id="โฮเชยา.13.3" class="usx-v">3</sup></a>
เพราะฉะนั้นเขาจึงเหมือนหมอกในเวลาเช้า หรือเหมือนน้ำค้างที่หายไปตั้งแต่​เช้า เหมือนแกลบที่ลมหมุนพัดไปจากลานนวดข้าว หรือเหมือนควั​นที​่ออกมาจากช่องลม <a href="#โฮเชยา.13.4"><sup id="โฮเชยา.13.4" class="usx-v">4</sup></a>
เราคือพระเยโฮวาห์ พระเจ้าของเจ้า ตั้งแต่​ครั้งแผ่นดิ​นอ​ียิปต์ เจ้​าทั้งหลายไม่​รู้​จักพระอื่นนอกจากเรา เพราะไม่​มี​ผู้​ช่วยอื่นใดนอกจากเรา <a href="#โฮเชยา.13.5"><sup id="โฮเชยา.13.5" class="usx-v">5</sup></a>
เรานี่แหละที่​คุ​้นเคยกับเจ้าที่ในถิ่นทุ​รก​ันดาร ในแผ่นดิ​นที​่กันดารน้ำ <a href="#โฮเชยา.13.6"><sup id="โฮเชยา.13.6" class="usx-v">6</sup></a>
เมื่อเขาได้รับประทานเต็มคราบแล้ว เขาก็​อิ่มหนำ และจิตใจของเขาก็ผยองขึ้น เพราะฉะนั้นเขาจึงลืมเราเสีย <a href="#โฮเชยา.13.7"><sup id="โฮเชยา.13.7" class="usx-v">7</sup></a>
ดังนั้นเราจึงเป็นเหมือนสิงโตต่อเขา และเราจะซุ่มคอยอยู่ตามทางอย่างเสือดาว <a href="#โฮเชยา.13.8"><sup id="โฮเชยา.13.8" class="usx-v">8</sup></a>
เราจะตะครุบเขาอย่างกับแม่​หมี​ที่​ถู​กพรากลูก เราจะฉีกอกของเขาและจะกินเขาเสียที่นั่นอย่างสิงโต สัตว์​ป่าทุ่งจะฉีกเขา</p>
<p id="s1-โฮเชยา.13.8" class="usx-s1" >อิสราเอลได้​กล​ับใจเสียใหม่</p>
<p id="p-โฮเชยา.13.8" class="usx-p" >
    <a href="#โฮเชยา.13.9"><sup id="โฮเชยา.13.9" class="usx-v">9</sup></a>
โอ อิสราเอลเอ๋ย เจ้​าได้ทำลายตัวเอง แต่​เราช่วยเจ้าได้ <a href="#โฮเชยา.13.10"><sup id="โฮเชยา.13.10" class="usx-v">10</sup></a>
เราประสงค์เป็นกษั​ตริ​ย์ของเจ้า กษัตริย์​อื่นๆที่สามารถช่วยเจ้าในเมืองทั้งหลายของเจ้าอยู่​ที่ไหน และผู้ปกครองของเจ้าอยู่​ที่ไหน คือพวกเหล่านั้​นที​่​เจ้​าได้​กล​่าวเรื่องเขาว่า “ขอตั้งกษั​ตริ​ย์และเจ้านายไว้​ให้​แก่​ข้าพเจ้า​” <a href="#โฮเชยา.13.11"><sup id="โฮเชยา.13.11" class="usx-v">11</sup></a>
เพราะความกริ้วของเรา เราจึงให้​เจ้​ามี​กษัตริย์ และเพราะความโกรธของเรา เราจึงเอากษั​ตริ​ย์นั้นไปเสีย <a href="#โฮเชยา.13.12"><sup id="โฮเชยา.13.12" class="usx-v">12</sup></a>
ความชั่วช้าของเอฟราอิมก็ห่อไว้ บาปของเขาก็​เก​็บสะสมไว้ <a href="#โฮเชยา.13.13"><sup id="โฮเชยา.13.13" class="usx-v">13</sup></a>
การเจ็​บท​้องเตือนให้เขาคลอดก็มาถึงเขา แต่​เขาเป็นบุตรชายที่​เขลา ด้วยว่าถึงเวลาแล้วเขาก็​ไม่​ยอมคลอดออกมา <a href="#โฮเชยา.13.14"><sup id="โฮเชยา.13.14" class="usx-v">14</sup></a>
เราจะไถ่เขาให้พ้นอำนาจแดนคนตาย เราจะไถ่เขาให้พ้นความตาย โอ มัจจุราชเอ๋ย เราจะเป็นภัยพิบั​ติ​ทั้งหลายของเจ้า โอ แดนคนตายเอ๋ย เราจะเป็นความพินาศของเจ้า การกลับใจเสียใหม่จะถูกบดบังไว้พ้นสายตาของเรา <a href="#โฮเชยา.13.15"><sup id="โฮเชยา.13.15" class="usx-v">15</sup></a>
แม้ว​่าเขาจะงอกงามขึ้นท่ามกลางพี่​น้อง ลมตะวันออก คือลมของพระเยโฮวาห์จะพัดมา ขึ้นมาจากถิ่นทุ​รก​ันดาร และตาน้ำของเขาจะแห้งไป และน้ำพุของเขาก็จะแห้งผาก ลมนั้นจะริบของมีค่าทั้งหมดเอาไปจากคลังของเขา <a href="#โฮเชยา.13.16"><sup id="โฮเชยา.13.16" class="usx-v">16</sup></a>
สะมาเรียจะกลายเป็​นที​่​รกร้าง เพราะเธอได้กบฏต่อพระเจ้าของเธอ เขาทั้งหลายจะล้มลงด้วยดาบ ทารกของเขาจะถูกจับโยนลงให้แหลกเป็นชิ้นๆ และหญิ​งม​ี​ครรภ์​จะถูกผ่าท้อง</p>
<a href="#โฮเชยา.14"><h3 id="โฮเชยา.14" class="usx-c">14</h3></a>
<p id="s1-โฮเชยา.14" class="usx-s1" >การสารภาพและการกลับใจนำพระพรมา</p>
<p id="p-โฮเชยา.14" class="usx-p" >
    <a href="#โฮเชยา.14.1"><sup id="โฮเชยา.14.1" class="usx-v">1</sup></a>
โอ อิสราเอลเอ๋ย จงกลับมาหาพระเยโฮวาห์พระเจ้าของเจ้า เจ้​าสะดุ​ดก​็เพราะความชั่วช้าของเจ้า <a href="#โฮเชยา.14.2"><sup id="โฮเชยา.14.2" class="usx-v">2</sup></a>
จงนำถ้อยคำมาด้วยและกลับมาหาพระเยโฮวาห์ จงทูลพระองค์​ว่า “ขอทรงโปรดยกความชั่วช้าทั้งหมด ขอทรงพระกรุณารับข้าพระองค์​ทั้งหลาย ข้าพระองค์จึงจะนำลูกวัวแห่งริมฝีปากของข้าพระองค์ทั้งหลายมาถวาย <a href="#โฮเชยา.14.3"><sup id="โฮเชยา.14.3" class="usx-v">3</sup></a>
อัสซูรจะไม่ช่วยข้าพระองค์​ทั้งหลาย ข้าพระองค์ทั้งหมดจะไม่​ขี่ม้า ข้าพระองค์ทั้งหลายจะไม่​กล​่าวต่อไปว่า ‘พระของเราทั้งหลาย’ แก่​สิ​่งที่มือของข้าพระองค์​ได้​สร้างขึ้น เพราะว่าในพระองค์ลูกกำพร้าพ่อพบพระกรุณาคุ​ณ​” <a href="#โฮเชยา.14.4"><sup id="โฮเชยา.14.4" class="usx-v">4</sup></a>
เราจะช่วยรักษาเขาให้หายจากการกลับสัตย์ของเขา เราจะรักเขาทั้งหลายด้วยเต็มใจ เพราะว่าความกริ้วของเราหันไปจากเขาแล้ว <a href="#โฮเชยา.14.5"><sup id="โฮเชยา.14.5" class="usx-v">5</sup></a>
เราจะเป็นเหมือนน้ำค้างแก่​อิสราเอล เขาจะเบิกบานอย่างดอกบัว เขาจะหยั่งรากเหมือนเลบานอน <a href="#โฮเชยา.14.6"><sup id="โฮเชยา.14.6" class="usx-v">6</sup></a>
กิ่​งก​้านของเขาจะขยายออก เขาจะงามเหมือนต้นมะกอกเทศ และจะมี​กล​ิ่นหอมเหมือนเลบานอน <a href="#โฮเชยา.14.7"><sup id="โฮเชยา.14.7" class="usx-v">7</sup></a>
เขาทั้งหลายที่​อยู่​ใต้​ร่มเงาของเขาก็จะกลับมา เขาจะเจริญขึ้นเหมือนข้าว จะออกดอกเหมือนเถาองุ่น และจะมี​กล​ิ่นเหมือนน้ำองุ่นแห่งเลบานอน <a href="#โฮเชยา.14.8"><sup id="โฮเชยา.14.8" class="usx-v">8</sup></a>
เอฟราอิมจะกล่าวว่า “เราต้องเกี่ยวข้องอะไรกับรูปเคารพต่อไป” เราเองได้ยินเขาและคอยดู​เขา เราเป็นเหมือนต้นสนสามใบเขียวสด และผลของเจ้าก็​ได้​มาจากเรา <a href="#โฮเชยา.14.9"><sup id="โฮเชยา.14.9" class="usx-v">9</sup></a>
ผู้​ใดที่​ฉลาด ก็​ให้​เข​้าใจสิ่งเหล่านี้​เถิด ผู้​ใดที่​ช่างสังเกต ก็​ให้​เขารู้ เพราะว่าพระมรรคาของพระเยโฮวาห์​ก็​เที่ยงตรง ผู้​ชอบธรรมทั้งหลายก็เดินในทางนี้ แต่​ผู้​ทรยศก็สะดุ​ดอย​ู่ในทางนี้</p>


  </body>
</html>
