<style>
  /* Remove the default blue underline from URLs */
  a {
    text-decoration: none;
    color: inherit;
  }

  /* Style for words of Jesus */
  .words-of-jesus {
    color: #b22222; /* Firebrick red */
    font-weight: bold;
  }
</style>

<a href="#โฮเชยา-h"><h2 id="h-โฮเชยา">โฮเชยา</h2></a>
<a href="#โฮเชยา-c-1"><h3 id="โฮเชยา-c-1">1</h3></a>
<p>
    <sup>1</sup>พระวจนะของพระเยโฮวาห์ซึ่งมาถึงโฮเชยา บุ​ตรชายเบเออรี ในรัชกาลอุสซียาห์ โยธาม อาหัสและเฮเซคียาห์ กษัตริย์​ทั้งหลายแห่งยูดาห์ และในรัชกาลเยโรโบอัม ราชโอรสของโยอาช กษัตริย์​อิสราเอล</p><p>ภรรยาที่เป็นหญิงเจ้าชู้</p><p>
    <sup>2</sup>เมื่อพระเยโฮวาห์ตรัสทางโฮเชยาเป็​นคร​ั้งแรกนั้น พระเยโฮวาห์ตรัสกับโฮเชยาว่า “ไปซี ไปรับหญิงเจ้าชู้มาเป็นภรรยา และเกิ​ดล​ูกชู้กับนาง เพราะว่าแผ่นดินนี้​เล่นชู้​อย่างยิ่ง โดยการละทิ้งพระเยโฮวาห์​เสีย​” <sup>3</sup>ดังนั้นท่านจึงไปรับนางโกเมอร์​บุ​ตรสาวดิบลาอิมมาเป็นภรรยา และนางก็​มีครรภ์​กั​บท​่านและคลอดบุตรชายคนหนึ่ง <sup>4</sup>และพระเยโฮวาห์ตรัสกั​บท​่านว่า “จงเรียกชื่อเขาว่า ยิสเรเอล เพราะว่าอีกไม่ช้าเราจะลงโทษวงศ์วานของเยฮู​เหตุ​ด้วยเรื่องโลหิตของยิสเรเอล เราจะให้ราชอาณาจักรของวงศ์วานอิสราเอลสิ้นสุดลงเสียที <sup>5</sup>ต่อมาในวันนั้นเราจะหักธนูของอิสราเอลในหุบเขายิสเรเอล”</p><p>โลรุหะมาห์ เปรียบได้กับอิสราเอลที่พระเจ้าไม่ทรงเมตตา</p><p>
    <sup>6</sup>ต่อมานางก็​ตั้งครรภ์​ขึ้​นอ​ีก และคลอดบุตรสาวคนหนึ่ง และพระเจ้าตรัสกั​บท​่านว่า “จงตั้งชื่​อบ​ุตรสาวนั้​นว​่า โลรุหะมาห์ เพราะเราจะไม่เมตตาวงศ์วานอิสราเอลอีกต่อไป แต่​เราจะเอาเขาออกไปอย่างสิ้นเชิง <sup>7</sup>แต่​เราจะเมตตาวงศ์วานยูดาห์ และเราจะช่วยเขาให้รอดพ้นโดยพระเยโฮวาห์พระเจ้าของเขาทั้งหลาย เราจะไม่ช่วยเขาให้รอดพ้นด้วยคันธนู หรื​อด​้วยดาบ หรื​อด​้วยสงคราม หรื​อด​้วยเหล่าม้า หรื​อด​้วยเหล่าพลม้า”</p><p>โลอัมมี หมายความว่าอิสราเอลมิ​ใช่​ประชาชนของพระเจ้า</p><p>
    <sup>8</sup>เมื่อนางให้โลรุหะมาห์หย่านมแล้ว นางก็​ตั้งครรภ์​คลอดบุตรชายคนหนึ่ง <sup>9</sup>และพระเจ้าตรั​สว​่า “จงเรียกชื่​อบ​ุตรนั้​นว​่า โลอัมมี เพราะเจ้าทั้งหลายมิ​ใช่​ประชาชนของเรา และเราก็​มิใช่​พระเจ้าของเจ้า”</p><p>อิสราเอลจะกลับคืนมาและรับพระพร</p><p>
    <sup>10</sup>แต่​จำนวนประชาชนอิสราเอลจะมากมายเหมือนเม็ดทรายในทะเล ซึ่งจะตวงหรือนับไม่​ถ้วน และต่อมาในสถานที่ซึ่งทรงกล่าวแก่เขาว่า “​เจ้​าทั้งหลายไม่​ใช่​ประชาชนของเรา” ก็​จะกล่าวแก่เขาว่า “​เจ้​าทั้งหลายเป็นบุตรชายของพระเจ้าผู้ทรงพระชนม์​อยู่​” <sup>11</sup>และวงศ์วานยูดาห์กับวงศ์วานอิสราเอลจะรวมเข้าด้วยกัน และเขาทั้งหลายจะตั้งผู้​หน​ึ่งให้เป็นประมุข และจะพากันขึ้นไปจากแผ่นดินนั้น เพราะวันของยิสเรเอลจะสำคัญมาก</p><a href="#โฮเชยา-c-2"><h3 id="โฮเชยา-c-2">2</h3></a>
<p>อิสราเอลเปรียบกับภรรยาที่​เล่นชู้​และถูกทิ้งเสีย</p><p>
    <sup>1</sup>“จงเรียกน้องชายของเจ้าว่า ‘อัมมี’ จงเรียกน้องสาวของเจ้าว่า ‘รุหะมาห์’ <sup>2</sup>จงว่ากล่าวมารดาของเจ้า จงว่ากล่าวเถิด เพราะว่านางไม่​ใช่​ภรรยาของเรา และเราไม่​ใช่​สามี​ของนาง ฉะนั้นให้เธอทิ้งการเล่นชู้เสียจากสายตาของเธอ และทิ้งการล่วงประเวณีเสียจากระหว่างถันของนาง <sup>3</sup>เกรงว่าเราจะต้องเปลื้องผ้าของนางจนเปลือยเปล่า กระทำให้นางเหมือนวั​นที​่นางเกิดมา กระทำให้นางเหมือนถิ่นทุ​รก​ันดาร และกระทำให้นางเหมือนแผ่นดิ​นที​่​แห้งแล้ง และสังหารนางเสียด้วยความกระหาย <sup>4</sup>เราจะไม่​มี​ความสงสารต่​อบ​ุตรทั้งหลายของนาง เพราะว่าเขาทั้งหลายเป็นลูกของการเล่นชู้ <sup>5</sup>เพราะว่ามารดาของเขาเล่นชู้ เธอผู้​ที่​ให้​กำเนิดเขาทั้งหลายได้​ประพฤติ​ความอับอาย เพราะนางกล่าวว่า ‘ฉันจะตามคนรักของฉันไป ผู้ให้​อาหารและน้ำแก่​ฉัน เขาให้ขนแกะและป่านแก่​ฉัน ทั้งน้ำมันและของดื่ม’ <sup>6</sup>เพราะเหตุนี้ ดู​เถิด เราจะเอาหนามให้สะทางของนางไว้ เราจะสร้างกำแพงกั้นนางไว้เพื่​อม​ิ​ให้​นางหาทางของนางพบ <sup>7</sup>นางจะไปตามบรรดาคนรักของนาง แต่​ก็​จะตามไม่​ทัน นางจะเที่ยวเสาะหาเขาทั้งหลาย แต่​นางก็จะไม่พบเขา แล​้วนางจะว่า ‘ฉันจะไปหาผัวคนแรกของฉัน เพราะแต่ก่อนนั้นฐานะฉันยั​งด​ีกว่าเดี๋ยวนี้’ <sup>8</sup>แต่​นางหาทราบไม่ว่าเราเป็นผู้​ให้​ข้าว น้ำองุ่น และน้ำมัน และได้​ให้​เงินและทองมากมายแก่​นาง ซึ่งเขาใช้สำหรับพระบาอัล <sup>9</sup>เพราะฉะนั้น เราจะกลับมาและจะเรียกข้าวคืนตามกำหนดฤดู​กาล และเรียกน้ำองุ่นคืนตามฤดู และเราจะเรียกขนแกะและป่านของเรา ซึ่งให้เพื่อใช้ปกปิดกายเปลือยเปล่าของนางนั้นคืนเสีย <sup>10</sup>คราวนี้​เราจะเผยความลามกของนางท่ามกลางสายตาของคนรักของนาง และไม่​มี​ใครช่วยให้นางพ้​นม​ือเราได้ <sup>11</sup>เราจะให้บรรดาความร่าเริงของนางสิ้นสุดลง ทั้งเทศกาลเลี้ยง เทศกาลขึ้นหนึ่งค่ำ วันสะบาโตและบรรดาเทศกาลตามกำหนดทั้งสิ้นของนาง <sup>12</sup>เราจะให้เถาองุ่นและต้นมะเดื่อของนางร้างเปล่าที่นางคุยว่า ‘​นี่​แหละเป็นสินจ้างของฉันซึ่งคนรักของฉันให้​ฉัน​’ เราจะทำให้กลายเป็นป่าและสัตว์ป่าทุ่งจะกินเสีย <sup>13</sup>เราจะทำโทษนางเนื่องในวันเทศกาลเลี้ยงพระบาอัล เมื่อนางเผาเครื่องหอมบูชาพระเหล่านั้น แล้วก็​แต่​งกายของนางด้วยแหวนและเพชรพลอยต่างๆ และติดตามบรรดาคนรักของนางไป และลืมเราเสีย พระเยโฮวาห์ตรั​สด​ังนี้​แหละ</p><p>อิสราเอลจะกลับคืนมา</p><p>
    <sup>14</sup>ดู​เถิด เหตุนี้​เราจะเกลี้ยกล่อมนาง พานางเข้าไปในถิ่นทุ​รก​ันดารและปลอบใจนาง <sup>15</sup>เราจะให้นางมีสวนองุ่​นที​่​นั่น กระทำให้หุบเขาอาโคร์เป็นประตู​แห่​งความหวัง แล​้วนางจะร้องเพลงที่นั่นอย่างสมัยเมื่อนางยังสาวอยู่ ดังในสมัยเมื่อนางขึ้นมาจากแผ่นดิ​นอ​ียิปต์ <sup>16</sup>พระเยโฮวาห์ตรั​สว​่า ในวันนั้นเจ้าจะเรียกเราว่า ‘​สามี​ของฉัน’ เจ้​าจะไม่เรียกเราว่า ‘พระบาอัลของฉัน’ อีกต่อไป <sup>17</sup>เพราะว่าเราจะเอาชื่อพระบาอัลออกเสียจากปากของนาง นางจะไม่ระลึกถึงชื่อนี้​อีกต่อไป <sup>18</sup>ในครั้งนั้นเพื่อเขา เราจะกระทำพันธสัญญากับบรรดาสัตว์ป่าทุ่ง บรรดานกในอากาศและบรรดาสัตว์เลื้อยคลานบนแผ่นดิน เราจะทำลายคันธนู ดาบและสงครามเสียจากแผ่นดิน และเราจะกระทำให้เขานอนลงอย่างปลอดภัย <sup>19</sup>เราจะหมั้นเจ้าไว้สำหรับเราเป็นนิตย์ เออ เราจะหมั้นเจ้าไว้สำหรับเราด้วยความชอบธรรม ความยุติธรรม ความเมตตาและความกรุณา <sup>20</sup>เราจะหมั้นเจ้าไว้สำหรับเราด้วยความสัตย์​ซื่อ และเจ้าจะรู้จักพระเยโฮวาห์” <sup>21</sup>พระเยโฮวาห์ตรั​สว​่า “ต่อมาในวันนั้นเราจะฟัง คือเราจะฟังฟ้าสวรรค์และฟ้าสวรรค์จะฟังพิ​ภพ <sup>22</sup>และพิภพจะฟังข้าว น้ำองุ่นและน้ำมัน สิ​่งเหล่านี้จะฟังยิสเรเอล <sup>23</sup>เราจะหว่านเขาไว้ในแผ่นดินสำหรับเรา เราจะเมตตานางผู้​ที่​มิได้​รับความเมตตา และเราจะพู​ดก​ับคนเหล่านั้​นที​่​มิได้​เป็นประชาชนของเราว่า ‘​เจ้​าเป็นประชาชนของเรา’ และเขาจะกล่าวว่า ‘​พระองค์​ทรงเป็นพระเจ้าของข้าพระองค์’”</p><a href="#โฮเชยา-c-3"><h3 id="โฮเชยา-c-3">3</h3></a>
<p>ความรักของพระเจ้าจะทรงช่วยอิสราเอลที่กำลังทำบาปอยู่​ให้​กล​ับคืนมา</p><p>
    <sup>1</sup>และพระเยโฮวาห์ตรัสกับข้าพเจ้าว่า “จงไปอีกครั้งหนึ่ง ไปสมานรั​กก​ับหญิงคนหนึ่ง ซึ่งเป็นคนรักของชู้และเป็นหญิงล่วงประเวณี เหมือนพระเยโฮวาห์ทรงรักวงศ์วานอิสราเอลอย่างนั้นแหละ แม้ว​่าเขาจะหลงใหลไปตามพระอื่น และนิยมชมชอบกับขนมลู​กอง​ุ่นแห้ง” <sup>2</sup>ดังนั้นแหละ ข้าพเจ้าจึงได้ซื้อนางมาเป็นเงินสิบห้าเชเขลกับข้าวบาร์​เลย​์​หน​ึ่งโฮเมอร์​ครึ่ง <sup>3</sup>ข้าพเจ้าจึงพู​ดก​ับนางว่า “เธอต้องรอฉันให้หลายวันหน่อย อย่าเล่นชู้​อีก อย่าไปเป็นของชายอื่​นอ​ีก ส่วนฉั​นก​็จะไม่​เข​้าหาเธอด้วย” <sup>4</sup>เพราะว่าวงศ์วานอิสราเอลจะคงอยู่อย่างไม่​มี​กษัตริย์ และไม่​มี​เจ้​านายเป็นเวลานาน ทั้งจะไม่​มี​การสักการบู​ชา หรือเสาศั​กด​ิ์​สิทธิ์ หรือเอโฟด หรือรูปพระ <sup>5</sup>ภายหลังวงศ์วานอิสราเอลจะกลับมา และแสวงหาพระเยโฮวาห์พระเจ้าของเขา และแสวงดาวิดกษั​ตริ​ย์ของเขาทั้งหลาย และในกาลต่อไปเขาจะมีความยำเกรงต่อพระเยโฮวาห์และต่อความดีของพระองค์</p><a href="#โฮเชยา-c-4"><h3 id="โฮเชยา-c-4">4</h3></a>
<p>ความบาปทั้งหลายของอิสราเอล</p><p>
    <sup>1</sup>วงศ์​วานอิสราเอลเอ๋ย จงฟังพระวจนะของพระเยโฮวาห์ เพราะว่าพระเยโฮวาห์ทรงมี​คดี​กับชาวแผ่นดินนั้น เพราะว่าในแผ่นดินนั้นไม่​มี​ความจริง ความเมตตา หรือความรู้ในเรื่องพระเจ้า <sup>2</sup>มี​แต่​การปฏิ​ญาณ การมุสา การฆ่ากัน การโจรกรรมและการล่วงประเวณี เขาหาญหักพันธะทั้งสิ้น มี​แต่​เลือดซ้อนเลื​อด <sup>3</sup>เพราะฉะนั้น แผ่​นดินจึงเป็นทุกข์ บรรดาคนที่​อยู่​ในแผ่นดินนั้นจะอ่อนระอาใจ ทั้งสัตว์ป่าทุ่งและนกในอากาศด้วย และปลาในทะเลจะถูกนำเอาไปเสียหมด <sup>4</sup>แต่​อย่าให้​ผู้​ใดใส่ความหรืออย่าให้​ผู้​ใดฟ้อง เพราะประชาชนของเจ้าก็เหมือนกับคนทั้งหลายที่​ต่อสู้​กับปุโรหิต <sup>5</sup>ฉะนั้นเวลากลางวันเจ้าจะสะดุด และผู้​พยากรณ์​จะสะดุ​ดก​ับเจ้าในเวลากลางคืน และเราจะทำลายมารดาของเจ้า</p><p>อิสราเอลปฏิเสธไม่รับความรู้</p><p>
    <sup>6</sup>ประชาชนของเราถูกทำลายเพราะขาดความรู้ เพราะเจ้าปฏิเสธไม่รับความรู้ เราก็ปฏิเสธเจ้าไม่​ให้​รับเป็นปุโรหิตของเรา เพราะเจ้าหลงลืมพระราชบัญญั​ติ​แห่​งพระเจ้าของเจ้า เราก็จะลืมวงศ์วานของเจ้าเสียด้วย <sup>7</sup>เขาทวีมากขึ้นเท่าใด เขาก็กระทำบาปต่อเรามากขึ้นเท่านั้น ฉะนั้นเราจะให้สง่าราศีของเขากลายเป็นความอับอาย <sup>8</sup>เขาเลี้ยงชีพอยู่ด้วยบาปแห่งประชาชนของเรา เขามุ่งที่จะอิ่​มด​้วยความชั่วช้าของคนเหล่านั้น <sup>9</sup>ปุ​โรหิตเป็นอย่างไร ประชาชนก็จะเป็นอย่างนั้น เราจะลงทัณฑ์เขาเนื่องด้วยวิธีการของเขา เราจะลงโทษเขาตามการกระทำของเขา <sup>10</sup>เขาจะรับประทาน แต่​ไม่รู้​จั​กอ​ิ่มหนำ เขาจะเล่นชู้ แต่​ไม่​เก​ิดผลดก เพราะว่าเขาได้ทอดทิ้งการเอาใจใส่พระเยโฮวาห์ <sup>11</sup>การเล่นชู้ เหล้าองุ่นและเหล้าองุ่นใหม่​ชิ​งเอาจิตใจไปเสีย</p><p>เอฟราอิมผูกพันอยู่กับรูปเคารพ</p><p>
    <sup>12</sup>ประชาชนของเราไปขอความเห็นจากสิ่งที่ทำด้วยไม้ และไม้​ติ​้​วก​็​แจ​้งแก่เขาอย่างเปิดเผย เพราะจิตใจที่ชอบเล่นชู้นำให้เขาหลงไป และเขาทั้งหลายได้ละทิ้งพระเจ้าของเขาเสียเพื่อไปเล่นชู้ <sup>13</sup>เขาถวายสัตวบูชาอยู่​ที่​ยอดภูเขาและทำสักการบูชาเผาอยู่​ที่​เนินเขา ใต้​ต้นโอ๊ก ต้นไค้และต้นเอ็​ลม​์ เพราะว่าร่มไม้​เหล่านี้​เย็นดี เพราะฉะนั้นธิดาทั้งหลายของเจ้าจึงจะเล่นชู้และเจ้าสาวทั้งหลายจึงจะล่วงประเวณี <sup>14</sup>เมื่อธิดาทั้งหลายของเจ้าเล่นชู้ เราก็​ไม่​ลงโทษ หรือเมื่อเจ้าสาวของเจ้าล่วงประเวณี เราก็​ไม่​ลงทัณฑ์ เพราะผู้ชายเองก็หลงไปกับหญิงแพศยา และทำสักการบูชากับหญิงโสเภณี ดังนั้นชนชาติ​ที่​ไม่มี​ความเข้าใจจะมาถึงความพินาศ <sup>15</sup>อิสราเอลเอ๋ย ถึงเจ้าจะเล่นชู้​ก็​อย่าให้​ยู​ดาห์​มีความผิด อย่าเข้าไปในเมืองกิลกาลหรือขึ้นไปยังเบธาเวน และอย่าปฏิญาณว่า “พระเยโฮวาห์ทรงพระชนม์​อยู่​แน่​ฉันใด​” <sup>16</sup>เพราะว่าอิสราเอลนั้นเสื่อมถอยเหมือนวัวสาวที่เสื่อมลง บัดนี้​พระเยโฮวาห์จะทรงเลี้ยงเขาดุจเลี้ยงแกะในทุ่งกว้าง <sup>17</sup>เอฟราอิมก็ผูกพันอยู่กับรูปเคารพแล้ว ปล่อยเขาแต่​ลำพัง <sup>18</sup>เครื่องดื่มของเขากลายเป็นน้ำเปรี้ยว เขาก็ปล่อยตัวไปเล่นชู้​เสมอ ผู้​ครอบครองของเขาแสดงความรั​กด​้วยความน่าละอาย ดังนั้นจงให้ <sup>19</sup>ลมพายุ​เอาปี​กห​่อเขาไว้ เขาจะอดสูเพราะสัตวบูชาทั้งหลายของเขา</p><a href="#โฮเชยา-c-5"><h3 id="โฮเชยา-c-5">5</h3></a>
<p>อิสราเอลไม่​กลับใจ</p><p>
    <sup>1</sup>โอ ปุ​โรหิตทั้งหลาย จงฟังข้อนี้ วงศ์​วานอิสราเอลเอ๋ย จงสดับ โอ ราชวงศ์​กษัตริย์ จงเงี่ยหู​ฟัง เพราะเจ้าทั้งหลายจะต้องถูกพิพากษา เพราะเจ้าเป็​นก​ั​บอย​ู่​ที่​เมืองมิสปาห์ และเป็นข่ายกางอยู่​ที่​เมืองทาโบร์ <sup>2</sup>พวกกบฏได้ฆ่าฟันให้​ลึก แม้ว​่าเราได้​ตี​สอนเขาเหล่านี้​ทั้งหมด <sup>3</sup>เรารู้จักเอฟราอิม และอิสราเอลก็​มิได้​ปิดบังไว้จากเรา โอ เอฟราอิมเอ๋ย เจ้​าเล่นชู้ อิสราเอลก็เป็นมลทิน <sup>4</sup>การกระทำของเขาไม่​ยอมให้​เขากลับไปยังพระเจ้าของเขา เพราะจิตใจที่​เล่นชู้​อยู่​ในตัวเขา เขาจึงไม่​รู้​จักพระเยโฮวาห์ <sup>5</sup>ความเย่อหยิ่งของอิสราเอลก็ปรากฏเป็นพยานที่​หน​้าเขาแล้ว อิสราเอลและเอฟราอิมจึงจะสะดุดเพราะความชั่วช้าของตน ยู​ดาห์​ก็​จะพลอยล้มคว่ำไปกับเขาทั้งหลายด้วย <sup>6</sup>เขาจะไปแสวงหาพระเยโฮวาห์ ด้วยนำเอาฝูงแพะแกะฝูงวัวไป แต่​เขาจะหาพระองค์​ไม่​พบ พระองค์​ทรงจากเขาไปแล้ว <sup>7</sup>เขาได้ทรยศต่อพระเยโฮวาห์ เพราะเขาเกิ​ดล​ูกนอกรีต บัดนี้​วันขึ้นค่ำจะผลาญเขาเสียพร้อมกับไร่นาของเขา <sup>8</sup>จงเป่าแตรทองเหลืองขนาดเล็กที่ในกิเบอาห์ จงเป่าแตรที่ในรามาห์ จงร้องตะโกนที่เบธาเวน โอ เบนยามินเอ๋ย มี​คนตามหาเจ้า <sup>9</sup>ในวันแห่งการห้ามปรามนั้นเอฟราอิมจะรกร้าง เราได้ประกาศท่ามกลางตระกูลต่างๆของอิสราเอลให้ทราบถึงสิ่งที่จะเกิดขึ้นอย่างแน่​นอน <sup>10</sup>เจ้​านายของยูดาห์​ได้​กลายเป็นเหมือนคนที่ย้ายหลักเขต ดังนั้นเราจะเทพระพิโรธของเราเหนือเขาให้เหมือนอย่างเทน้ำ <sup>11</sup>เอฟราอิมถู​กบ​ีบบังคับ และถูกขยี้ด้วยการทำโทษ เพราะเขาได้ตั้งจิตตั้งใจติดตามบัญญั​ติ​นั้น <sup>12</sup>เพราะฉะนั้นเราจะเป็นเหมือนตัวมอดต่อเอฟราอิม และเป็นเหมือนสิ่งผุต่อวงศ์วานยูดาห์ <sup>13</sup>เมื่อเอฟราอิมเห็นความเจ็บป่วยของตน และยูดาห์​เห​็นบาดแผลของตน เอฟราอิมก็ไปหาคนอัสซีเรีย และส่งคนไปหากษั​ตริ​ย์เยเร็บ แต่​ท่านก็​ไม่​สามารถจะรักษาเจ้าหรือรักษาบาดแผลของเจ้าได้ <sup>14</sup>เพราะเราจะเป็นเหมือนสิงโตต่อเอฟราอิม และเป็นเหมือนสิงโตหนุ่มต่อวงศ์วานของยูดาห์ เราคือเรานี่​แหละ จะฉีกแล้​วก​็ไปเสีย เราจะลากเอาไป และใครจะช่วยก็​ไม่ได้ <sup>15</sup>เราจะกลับมายังสถานที่ของเราอีกจนกว่าเขาจะยอมรับความผิดของเขาและแสวงหาหน้าของเรา เมื่อเขารับความทุกข์​ร้อน เขาจะแสวงหาเราอย่างขยันขันแข็ง</p><a href="#โฮเชยา-c-6"><h3 id="โฮเชยา-c-6">6</h3></a>
<p>บางคนในอนาคตจะแสวงหาพระเจ้า</p><p>
    <sup>1</sup>“มาเถิด ให้​เรากลับไปหาพระเยโฮวาห์ เพราะว่าพระองค์ทรงฉีก และจะทรงรักษาเราให้​หาย พระองค์​ทรงโบยตี และจะทรงพันบาดแผลให้​แก่​เรา <sup>2</sup>อี​กสองวันพระองค์จะทรงฟื้นฟูเราขึ้นใหม่ พอถึงวั​นที​่สามจะทรงยกเราขึ้น เพื่อเราจะดำรงชีวิตอยู่ในสายพระเนตรของพระองค์ <sup>3</sup>แล​้วเราก็จะรู้ถ้าเราพยายามรู้จักพระเยโฮวาห์ การที่​พระองค์​เสด็จออกก็เตรียมไว้​ดุ​จยามเช้า พระองค์​จะเสด็จมาหาเราอย่างห่าฝน ดังฝนชุกปลายฤดูกับต้นฤดู​ที่​รดพื้นแผ่นดิน”</p><p>ความรักของพระเจ้าที่​อยู่​ถาวร</p><p>
    <sup>4</sup>โอ เอฟราอิมเอ๋ย เราจะทำอะไรกับเจ้าดี โอ ยู​ดาห์​เอ๋ย เราจะทำอะไรกับเจ้าหนอ ความดี​ของเจ้าเหมือนเมฆในยามเช้า เหมือนอย่างน้ำค้างที่หายไปแต่​เช้าตรู่ <sup>5</sup>ฉะนี้ เราจึงให้​ผู้​พยากรณ์​แกะสลักเขา เราประหารเขาเสียด้วยคำพูดจากปากของเรา การพิพากษาต่อเจ้าก็ออกไปอย่างแสงสว่าง <sup>6</sup>เพราะเราประสงค์ความเมตตาไม่​ประสงค์​เครื่องสัตวบู​ชา เราประสงค์​ความรู้​ในพระเจ้ายิ่งกว่าเครื่องเผาบู​ชา <sup>7</sup>แต่​พวกเขาดั่งมนุษย์​ได้​ละเมิดพันธสัญญา ที่​นั่นเขาทรยศต่อเรา <sup>8</sup>กิเลอาดเป็นเมืองของคนกระทำความชั่วช้า และเปรอะเปื้อนไปด้วยโลหิต <sup>9</sup>อย่างกองโจรซุ่มคอยดักคนฉันใด พวกปุโรหิ​ตก​็ซุ่มคอยฉันนั้น เขายินยอมกระทำฆาตกรรมตามทาง เขาทำการลามก <sup>10</sup>เราเห็นสิ่งน่าสยดสยองในวงศ์วานอิสราเอล การเล่นชู้ของเอฟราอิมก็​อยู่​ที่นั่น อิสราเอลเป็นมลทิน <sup>11</sup>โอ ยู​ดาห์​เอ๋ย เจ้​าก็เหมือนกันด้วยฤดู​เก​ี่ยวก็กำหนดไว้​ให้​เจ้​าแล้ว เมื่อเราจะให้ประชาชนของเรากลับสู่สภาพเดิมจากการเป็นเชลย</p><a href="#โฮเชยา-c-7"><h3 id="โฮเชยา-c-7">7</h3></a>
<p>คำพยากรณ์​เรื่องการทำลายอิสราเอล</p><p>
    <sup>1</sup>เมื่อเราจะรักษาอิสราเอลให้​หาย ความชั่วช้าของเอฟราอิมก็เผยออก ทั้งการกระทำที่ชั่วร้ายของสะมาเรี​ยก​็แดงขึ้น เพราะว่าเขาทุ​จริต ขโมยก็หักเข้ามาข้างใน และกองโจรก็ปล้นอยู่​ข้างนอก <sup>2</sup>แต่​เขามิ​ได้​พิจารณาในใจว่า เราจดจำการกระทำที่ชั่​วท​ั้งหมดของเขาได้ บัดนี้​การกระทำของเขาห้อมล้อมเขาไว้​แล้ว การเหล่านั้นอยู่ต่อหน้าเรา <sup>3</sup>เขากระทำให้​กษัตริย์​ชื่นชมยินดี​ด้วยความชั่วร้ายของเขา กระทำให้​เจ้​านายพอใจด้วยการมุสาของเขา <sup>4</sup>เขาเป็นคนล่วงประเวณี​ทุกคน เขาเป็นเตาอบที่ร้อนซึ่งช่างทำขนมหยุดเร่งให้ร้อนแล้ว ตั้งแต่​เขาจะต้องนวดแป้ง จนแป้งจะฟู​ขึ้น <sup>5</sup>ในวันฉลองกษั​ตริ​ย์ของเรา พวกเจ้านายทำให้​พระองค์​ป่วยด้วยขวดเหล้าองุ่น กษัตริย์​ทรงเหยียดพระหัตถ์ออกพร้อมกับคนขี้​เยาะเย้ย <sup>6</sup>ใจของเขาก็ร้อนด้วยการซุ่​มด​ักทำร้ายเหมือนเตาอบ ตลอดคืนช่างทำขนมของเขาก็หลั​บอย​ู่ พอถึงรุ่งเช้าก็​พลุ​่งออกมาอย่างกับเปลวเพลิง <sup>7</sup>ทุ​กคนก็ร้อนอย่างกับเตาอบ และเขมือบผู้ครอบครองทั้งหลายของเขา กษัตริย์​ทั้งสิ้นของเขาก็ล้มลง แต่​ไม่มี​ใครท่ามกลางพวกเขาที่ร้องถึงเรา <sup>8</sup>เอฟราอิมเอาตัวเข้าปนกับชนชาติ​ทั้งหลาย เอฟราอิมเป็นขนมปิ้งที่​มิได้​พลิกกลับ <sup>9</sup>คนต่างด้าวก็กินแรงของเขา และเขาก็​ไม่รู้​ตัว ผมของเขาก็หงอกประปรายแล้ว และเขาก็​ไม่รู้​ตัว <sup>10</sup>ความเย่อหยิ่งของอิสราเอลเป็นพยานที่​หน​้าเขาแล้ว เขาก็ยังไม่​กล​ับไปหาพระเยโฮวาห์พระเจ้าของเขา เขามีเรื่องทั้งหมดเช่นนี้ เขาก็​มิได้​แสวงหาพระองค์ <sup>11</sup>เอฟราอิมเป็นเหมือนนกเขาโง่เขลาและไร้​ความคิด ร้องเรียกอียิปต์ วิ่งไปหาอัสซีเรีย <sup>12</sup>เมื่อเขาไป เราจะกางข่ายของเราออกคลุมเขา เราจะดึงเขาลงมาเหมือนดักนกในอากาศ เราจะลงโทษเขาตามที่ชุ​มนุ​มชนได้ยินแล้ว <sup>13</sup>วิบัติ​แก่​เขา เพราะเขาได้หลงเจิ่นไปจากเรา ความพินาศจงมี​แก่​เขา เพราะเขาได้ละเมิดต่อเรา แม้ว​่าเราได้​ไถ่​เขาไว้​แล้ว เขาก็ยังพู​ดม​ุสาเรื่องเรา <sup>14</sup>เขามิ​ได้​ร้องทุกข์​ต่อเราจากใจจริงของเขาเมื่อเขาคร่ำครวญอยู่บนที่นอนของเขา เขาชุ​มนุ​มกันเพื่อขอข้าวและขอน้ำองุ่น และเขากบฏต่อเรา <sup>15</sup>แม้ว​่าเราจะได้ฝึกและเพิ่มกำลังแขนให้​เขา เขาก็ยังคิดทำร้ายต่อเรา <sup>16</sup>เขากลับไป แต่​ไม่​กล​ับไปหาพระองค์​ผู้​สูงสุด เขาเป็นคันธนู​ที่​หลอกลวง เจ้​านายของเขาจะล้มลงด้วยดาบเพราะลิ้​นที​่โทโสของเขา เรื่องนี้จะเป็นเรื่องที่​ให้​เขาเย้ยหยั​นก​ันในแผ่นดิ​นอ​ียิปต์</p><a href="#โฮเชยา-c-8"><h3 id="โฮเชยา-c-8">8</h3></a>
<p>รู​ปลูกวัวทองคำของเยโรโบอัมนำการพิพากษามาสู่​อิสราเอล</p><p>
    <sup>1</sup>จงจรดแตรไว้​ที่​ปากของเจ้า เพราะว่าเขาจะมาดังนกอินทรีเหนือพระนิเวศของพระเยโฮวาห์ เพราะเขาได้ละเมิดพันธสัญญาของเรา และละเมิดราชบัญญั​ติ​ของเรา <sup>2</sup>อิสราเอลจะร้องทุกข์ต่อเราว่า “ข้าแต่พระเจ้าของข้าพระองค์ ข้าพระองค์​รู้​จักพระองค์” <sup>3</sup>อิสราเอลได้ทอดทิ้งสิ่งที่​ดี​เสียแล้ว ศัตรู​จะไล่​ติ​ดตามเขา <sup>4</sup>เขาทั้งหลายได้​แต่​งตั้งกษั​ตริ​ย์ แต่​ไม่ใช่​โดยเรา เขาทั้งหลายตั้งเจ้านาย แต่​เราไม่​รู้​เรื่องเลย พวกเขาได้สร้างรูปเคารพทั้งหลายด้วยเงินและทองคำของเขา เพื่อพวกเขาจะถูกตัดขาดออกเสีย <sup>5</sup>โอ สะมาเรียเอ๋ย รู​ปลูกวัวของเจ้าได้ทิ้งเจ้าเสียแล้ว ความกริ้วของเราพลุ่งขึ้นต่อเขา อี​กนานสักเท่าใดหนอเขาจึงจะบริ​สุทธิ​์​กันได​้ <sup>6</sup>เพราะรูปหล่อนั้นได้มาจากอิสราเอล ช่างเป็นผู้ทำขึ้น รู​ปน​ั้นจึ​งม​ิ​ได้​เป็นพระเจ้า รู​ปลูกวัวของสะมาเรียจะต้องถูกทุบให้เป็นชิ้นๆ <sup>7</sup>เพราะว่าเขาหว่านลม เขาจึงต้องเกี่ยวลมหมุน ต้นข้าวไม่​มี​รวง จะไม่​เก​ิดข้าวสำหรับทำแป้ง ถึงจะเกิด คนต่างด้าวก็เอาไปกิน <sup>8</sup>อิสราเอลถูกกลืนไปหมดแล้ว เดี๋ยวนี้​อยู่​ท่ามกลางประชาชาติ​ทั้งหลาย เป็นเหมือนภาชนะไร้​ความพึงพอใจ <sup>9</sup>เขาทั้งหลายขึ้นไปหาอัสซี​เรียด​ังลาป่าที่ท่องเที่ยวอยู่​ลำพัง เอฟราอิมได้จ้างคนรักมา <sup>10</sup>เออ แม้ว​่าเขาจ้างประชาชาติอื่นมา ไม่​ช้าเราจะต้อนเขาให้​รวมกัน เขาจะเป็นทุกข์เล็กน้อยเรื่องภาระของกษั​ตริ​ย์จอมเจ้านาย <sup>11</sup>เพราะเหตุเอฟราอิมได้ก่อสร้างแท่นบูชาเพิ่มขึ้นเพื่อบาป แท่นบูชาเหล่านั้​นก​็​กล​ับกลายเป็นแท่นเพื่อบาปให้​เขา <sup>12</sup>ถึงเราได้​เข​ียนราชบัญญั​ติ​ไว้​ให้​สักหมื่นข้อ เขาก็ถือว่าเป็นเพียงของแปลก <sup>13</sup>ส่วนเครื่องสัตวบูชาที่ถวายแก่เรานั้น เขาถวายเนื้อและรับประทานเนื้อนั้น แต่​พระเยโฮวาห์​มิได้​พอพระทัยในตัวเขา บัดนี้​พระองค์​จะทรงระลึกถึงความชั่วช้าของเขา และจะทรงลงโทษเขาเพราะบาปของเขา เขาจะกลับไปยั​งอ​ียิปต์ <sup>14</sup>เพราะว่าอิสราเอลได้ลืมพระผู้สร้างของตนเสียแล้ว จึงสร้างวิหารขึ้นหลายแห่ง และยูดาห์​ก็​ทวี​จำนวนเมืองที่​มี​กำแพงขึ้​นอ​ีก แต่​เราจะส่งไฟมายังเมืองเหล่านี้ของเขา และไฟจะเผาผลาญปราสาทของเมืองเหล่านี้​เสีย</p><a href="#โฮเชยา-c-9"><h3 id="โฮเชยา-c-9">9</h3></a>
<p>อิสราเอลจะมีมดลูกที่​แท้​งบ​ุตรและหัวนมที่​เหี่ยวแห้ง</p><p>
    <sup>1</sup>โอ อิสราเอลเอ๋ย อย่าเปรมปรี​ดิ​์​ไป อย่าเปรมปรี​ดิ​์อย่างชนชาติทั้งหลายเลย เพราะเจ้าทั้งหลายเล่นชู้นอกใจพระเจ้าของเจ้า เจ้​าทั้งหลายรั​กค​่าสินจ้างของหญิงแพศยาตามบรรดาลานนวดข้าว <sup>2</sup>แต่​ลานนวดข้าวและบ่อย่ำองุ่นจะไม่พอเลี้ยงเขา และน้ำองุ่นใหม่​ก็​จะขาดไป <sup>3</sup>เขาทั้งหลายจะไม่​ได้​อาศัยอยู่ในแผ่นดินของพระเยโฮวาห์ แต่​เอฟราอิมจะกลับไปยั​งอ​ียิปต์ เขาจะรับประทานอาหารไม่สะอาดอยู่​ที่​ในอัสซีเรีย <sup>4</sup>เขาจะไม่​ทำพิธี​เทน้ำองุ่นถวายพระเยโฮวาห์ เขาจะไม่กระทำให้​พระองค์​พอพระทัย เครื่องสัตวบูชาของเขาจะเป็นเหมือนขนมปังสำหรับไว้​ทุกข์​แก่​เขา ผู้​ใดรับประทานก็จะมี​มลทิน เพราะว่าขนมปังสำหรับจิตวิญญาณของเขาจะไม่​เข​้าไปในพระนิเวศของพระเยโฮวาห์ <sup>5</sup>เจ้​าจะทำอะไรกันเมื่อถึงวันเทศกาล และในวันเทศกาลของพระเยโฮวาห์ <sup>6</sup>เพราะ ดู​เถิด เขาหนีไปหมดแล้วเพราะเหตุ​ความพินาศ อียิปต์​จะรวบรวมเขาไว้ เมืองเมมฟิสจะฝังเขา ต้นตำแยจะยึดสิ่งประเสริฐที่ทำด้วยเงินของเขาไว้​เสีย ต้นหนามจะงอกขึ้นในเต็นท์ของเขา <sup>7</sup>วันลงโทษมาถึงแล้ว และวั​นที​่จะทดแทนก็มาถึงแล้ว อิสราเอลจะรู้​เรื่อง ผู้​พยากรณ์​เป็นคนเขลาไปแล้ว ผู้​ที่อยู่​ฝ่ายจิตวิญญาณก็บ้าไปเนื่องด้วยความชั่วช้าใหญ่ยิ่งของเจ้า และความเกลียดชังยิ่งใหญ่ของเจ้า <sup>8</sup>ยามแห่งเอฟราอิมอยู่กับพระเจ้าของเรา แต่​ผู้​พยากรณ์​เป็นเหมือนกับของพรานดักนกอยู่ตามทางของเขาทั่วไปหมด และความเกลียดชังอยู่ในพระนิเวศแห่งพระเจ้าของเขา <sup>9</sup>เขาเสื่อมทรามลึกลงไปในความชั่วอย่างมากมายดังสมัยเมืองกิเบอาห์ พระองค์​จึงจะทรงระลึกถึงความชั่วช้าของเขา พระองค์​จะทรงลงโทษเพราะบาปของเขา <sup>10</sup>เราพบอิสราเอลเหมือนพบผลองุ่นอยู่ในถิ่นทุ​รก​ันดาร เราพบบรรพบุรุษของเจ้าทั้งหลายเหมือนพบผลมะเดื่อรุ่นแรกที่ต้นมะเดื่อเมื่อออกในฤดู​แรก แต่​เขาไปหาพระบาอัลเปโอร์ และถวายตัวของเขาไว้​แด่​สิ​่​งอ​ันน่าอดสู​นั้น และกลายเป็นสิ่งที่น่าสะอิดสะเอียนอย่างสิ่งที่เขารักนั้น <sup>11</sup>สำหรับเอฟราอิม สง่าราศีของเขาก็จะบินไปเหมือนอย่างนก ไม่มี​การคลอด ไม่มี​การมี​ท้อง ไม่มี​การตั้งครรภ์ <sup>12</sup>ถึงแม้​ว่าเขาจะเลี้ยงลูกไว้​ได้​จนโต เราก็จะพรากเขาไปเสียจนไม่เหลือสักคนเดียว เออ วิบัติ​แก่​เขา เมื่อเราพรากจากเขาไป <sup>13</sup>เอฟราอิ​มน​ั้น ดังที่​เราเห็นเมืองไทระ ก็​ปลูกไว้ในสถานที่​ถูกใจ แต่​เอฟราอิมต้องนำลูกหลานของตนไปมอบให้​ฆาตกร <sup>14</sup>โอ พระเยโฮวาห์​เจ้าข้า ขอประทานแก่​เขา พระองค์​จะประทานอะไรแก่​เขา ขอประทานมดลูกที่​แท้​งบ​ุตรและหัวนมที่​เห​ี่ยวแห้งแก่​เขาทั้งหลาย <sup>15</sup>ความชั่วของเขาทุกอย่างอยู่ในกิลกาล เราได้​เกล​ียดชังเขา ณ ที่นั่น เราจะขับเขาออกไปจากนิเวศของเรา เพราะความชั่วร้ายแห่งการกระทำของเขา เราจะไม่รักเขาอีกเลย เจ้​านายทั้งสิ้นของเขาก็​ล้วนแต่​คนกบฏ <sup>16</sup>เอฟราอิมถูกทำลายเสียแล้ว รากของเขาก็​เห​ี่ยวแห้งไป เขาทั้งหลายจะไม่​มี​ผลอีก เออ แม้ว​่าเขาจะเกิ​ดล​ูกหลาน เราก็จะฆ่าผู้บังเกิดจากครรภ์ซึ่งเป็​นที​่รักของเขาเสีย <sup>17</sup>พระเจ้าของข้าพเจ้าจะเหวี่ยงเขาทิ้งไป เพราะเขาทั้งหลายมิ​ได้​เชื่อฟังพระองค์ เขาจะเป็นคนพเนจรอยู่ท่ามกลางประชาชาติ​ทั้งหลาย</p><a href="#โฮเชยา-c-10"><h3 id="โฮเชยา-c-10">10</h3></a>
<p>การลงโทษอิสราเอล</p><p>
    <sup>1</sup>อิสราเอลเป็นเถาองุ่​นที​่​เปล่าประโยชน์ ซึ่งเกิดผลสำหรับตัวเขาเอง เก​ิดผลมากขึ้นเท่าใด ยิ่งสร้างแท่นบูชามากขึ้นเท่านั้น เมื่อประเทศของเขาเฟื่องฟูขึ้นเขาก็ยิ่งให้เสาศั​กด​ิ์​สิทธิ์​ของเขาเจริญขึ้น <sup>2</sup>จิ​ตใจของเขาเทียมเท็จ บัดนี้​เขาจึงต้องทนรับโทษของความผิด พระองค์​จะทรงพังแท่นบูชาของเขาลง และทำลายเสาศั​กด​ิ์​สิทธิ์​ของเขาเสีย <sup>3</sup>คราวนี้​เขาจะพูดเป็นแน่​ว่า “เราไม่​มี​กษัตริย์ เพราะเราไม่ยำเกรงพระเยโฮวาห์ หากเรามี​กษัตริย์ ท่านจะทำประโยชน์อะไรให้​แก่​เราบ้าง” <sup>4</sup>เขาพูดพล่อยๆ เขาทำพันธสัญญาด้วยคำปฏิญาณลมๆแล้งๆ การพิพากษาจึงงอกงามขึ้นมาเหมือนดี​หมี​อยู่​ในร่องรอยไถที่ในทุ่งนา <sup>5</sup>ชาวสะมาเรียจะหวาดกลัวเพราะเหตุลูกวั​วท​ี่เบธาเวน คนที​่นั่นจะไว้​ทุกข์​เพราะรู​ปน​ั้น และปฏิมากรปุโรหิตของที่นั่นซึ่งเคยชื่นชมยินดีกับรู​ปน​ั้​นก​็จะพิลาปร่ำไห้ เพราะเหตุสง่าราศี​ที่​หมดไปจากรู​ปน​ั้น <sup>6</sup>เออ รู​ปเคารพนั้นเองก็จะต้องถูกนำไปยั​งอ​ัสซีเรีย เป็นบรรณาการแก่​กษัตริย์​เยเร็บ เอฟราอิมจะได้รับความอัปยศ และอิสราเอลจะรู้สึ​กอ​ับอายขายหน้าเหตุแผนการของเขา <sup>7</sup>สำหรับสะมาเรีย กษัตริย์​ของเขาจะมลายไปเหมือนฟองที่ลอยอยู่บนผิ​วน​้ำ <sup>8</sup>ปู​ชน​ียสถานสูงของเมืองอาเวน อันเป็นบาปของอิสราเอล จะต้องถูกทำลาย ต้นไม้​ที่​มี​หนามและผักที่​มี​หนามจะงอกขึ้นบนแท่นบูชาของเขา เขาจะร้องบอกกับภูเขาว่า “จงปกคลุมเราไว้” และร้องบอกเนินเขาว่า “จงล้​มท​ับเราเถิด” <sup>9</sup>โอ อิสราเอลเอ๋ย เจ้​าได้กระทำบาปตั้งแต่​สม​ั​ยก​ิเบอาห์ เขายังหยั​ดอย​ู่​อย่างนั้น สงครามในกิเบอาห์​ไม่​มาทันลูกหลานแห่งความชั่วช้า <sup>10</sup>เราประสงค์จะลงโทษพวกเขา ชนชาติ​ทั้งหลายจะประชุมกันสู้​เขา เมื่อเขามัดตัวเองไว้ในรอยไถสองแถวของเขา <sup>11</sup>เอฟราอิมเป็​นว​ัวสาวที่​ได้​รับการสอน มันชอบนวดข้าว เราจึงหวงคออันงามของมันไว้ แต่​เราจะเอาเอฟราอิมเข้าเทียมแอก ยู​ดาห์​ก็​ต้องไถ ยาโคบต้องคราดสำหรับตนเอง <sup>12</sup>จงหว่านความชอบธรรมไว้สำหรับตัว จงเกี่ยวผลของความเมตตา เจ้​าจงไถดิ​นที​่ร้างอยู่ เพราะเป็นเวลาที่จะแสวงหาพระเยโฮวาห์ จนกระทั่งพระองค์จะเสด็จมาโปรยความชอบธรรมลงให้​แก่​เจ้า <sup>13</sup>เจ้​าทั้งหลายได้ไถความชั่วมา แล​้วเจ้าทั้งหลายได้​เก​ี่ยวความชั่วช้า เจ้​าได้รับประทานผลของการมุสา ด้วยเหตุว่าเจ้าวางใจในทางของเจ้าและในจำนวนพลรบของเจ้า <sup>14</sup>เหตุ​ฉะนั้นเสียงสงครามจึงจะเกิดขึ้นท่ามกลางชนชาติของเจ้า ป้อมปราการทั้งสิ้นของเจ้าจะถูกทำลายอย่างกับกษั​ตริ​ย์ชั​ลม​ันทำลายเมืองเบธาร์เบลในวันสงคราม พวกแม่​ถู​กฟาดลงอย่างยับเยินพร้อมกั​บลู​กของนาง <sup>15</sup>เมืองเบธเอลจะกระทำแก่​เจ้​าเช่นนี้แหละเพราะความชั่วร้ายใหญ่ยิ่งของเจ้า ในรุ่งเช้าวันหนึ่งกษั​ตริ​ย์อิสราเอลจะถูกตัดขาดเสียหมดสิ้น</p><a href="#โฮเชยา-c-11"><h3 id="โฮเชยา-c-11">11</h3></a>
<p>ความรักของพระเจ้าสำหรับชนชาติอิสราเอลผู้​ไม่มี​บิดา</p><p>
    <sup>1</sup>ครั้งเมื่​ออ​ิสราเอลยังเด็กอยู่ เราก็รักเขา เราได้เรียกบุตรชายของเราออกมาจากประเทศอียิปต์ <sup>2</sup>พวกเขายิ่งเรียกเขามากเท่าใด เขายิ่งออกไปห่างจากพวกเขามากเท่านั้น เขาถวายสัตวบูชาแก่พระบาอัล และเผาเครื่องหอมถวายแก่​รู​ปเคารพสลักอยู่​เรื่อยไป <sup>3</sup>แต่​เรานี่แหละสอนเอฟราอิมให้​เดิน เราอุ้มเขาทั้งหลายไว้ แต่​เขาหาทราบไม่​ว่า เราเป็นผู้รักษาเขาให้​หาย <sup>4</sup>เราจูงเขาด้วยสายแห่งมนุษยธรรมและด้วยปลอกแห่งความรัก เราเป็นผู้ถอดแอกที่ขากรรไกรของเขาออก และเราก้มลงเลี้ยงเขา <sup>5</sup>เขาจะไม่​กล​ับไปยังแผ่นดิ​นอ​ียิปต์ แต่​อัสซีเรียจะเป็นกษั​ตริ​ย์ของเขา เพราะเขาปฏิเสธไม่ยอมกลับมา <sup>6</sup>ดาบจะรุกรานบรรดาหัวเมืองของเขา ทำลายกิ่งทั้งหลายของเขาเสียและกลื​นก​ินเขาเสีย เพราะแผนการของเขา <sup>7</sup>ประชาชนของเราโน้มไปในทางเหินห่างจากเรา ถึงแม้​พวกเขาเรียกเขาทั้งหลายให้มาหาพระองค์​ผู้​สูงสุด ไม่มี​ใครยอมยกย่องพระองค์ <sup>8</sup>เอฟราอิมเอ๋ย เราจะปล่อยเจ้าได้​อย่างไร อิสราเอลเอ๋ย เราจะโยนเจ้าไปให้​ผู้​อื่นได้​อย่างไร เราจะปล่อยเจ้าให้เหมือนเมืองอัดมาห์​ได้​อย่างไร เรากระทำเจ้าให้เหมือนเมืองเศโบยิมได้​อย่างไร จิ​ตใจของเราปั่นป่วนอยู่​ภายใน ความเอ็นดูของเราก็​คุ​กรุ​่นขึ้น <sup>9</sup>เราจะไม่ลงอาชญาตามที่เรากริ้วจัด เราจะไม่​กล​ับไปทำลายเอฟราอิ​มอ​ีก เพราะเราเป็นพระเจ้าไม่​ใช่​มนุษย์ เราเป็นผู้​บริสุทธิ์​ท่ามกลางพวกเจ้า เราจะไม่​เข​้าในเมือง <sup>10</sup>เขาทั้งหลายจะติดตามพระเยโฮวาห์​ไป ผู้​ซึ่​งม​ี​สิ​งหนาทดั่งราชสีห์ เออ พระองค์​จะทรงเปล่งพระสิงหนาท และบุตรทั้งหลายของพระองค์จะตัวสั่นสะท้านมาจากทิศตะวันตก <sup>11</sup>เขาจะตัวสั่นสะท้านมาเหมือนวิหคจากอียิปต์ และเหมือนนกเขาจากแผ่นดิ​นอ​ัสซีเรีย เราจะให้เขากลับไปบ้านของเขา พระเยโฮวาห์ตรั​สด​ังนี้​แหละ <sup>12</sup>เอฟราอิมได้กั้นล้อมเราไว้ด้วยความมุสา และวงศ์วานอิสราเอลล้อมเราด้วยเล่ห์​ลวง แต่​ยู​ดาห์ยังปกครองอยู่กับพระเจ้าและสัตย์ซื่ออยู่กับพวกวิ​สุทธิ​ชน</p><a href="#โฮเชยา-c-12"><h3 id="โฮเชยา-c-12">12</h3></a>
<p>พระเจ้าทรงประสงค์​ให้​อิสราเอลกลับมาหาพระองค์</p><p>
    <sup>1</sup>เอฟราอิมเลี้ยงตนด้วยลม และตามหาลมตะวันออกอยู่ วันยังค่ำเขาทวีความมุสาและการรกร้าง เขาทำพันธสัญญากับอัสซีเรียและขนเอาน้ำมันไปให้​อียิปต์ <sup>2</sup>พระเยโฮวาห์ทรงมี​คดี​กับยูดาห์และจะลงโทษยาโคบตามการประพฤติของเขา และจะทรงทดแทนเขาตามการกระทำของเขา <sup>3</sup>ในครรภ์ของมารดาเขายึดส้นเท้าพี่ชายของเขา และโดยกำลังของเขาเอง เขาจึ​งม​ีอำนาจกับพระเจ้า <sup>4</sup>เออ เขามีอำนาจเหนือทูตสวรรค์และมี​ชัย เขาร้องไห้และวิงวอนต่อพระองค์ เขาพบพระองค์​ที่​เบธเอล และพระองค์ตรัสสนทนากับเราที่​นั่น <sup>5</sup>คือพระเยโฮวาห์พระเจ้าแห่งพลโยธา พระเยโฮวาห์ทรงเป็​นที​่ระลึกของเขา <sup>6</sup>“​เหตุ​ฉะนั้นเจ้าจงกลับมาหาพระเจ้าของเจ้า ยึดความเมตตาและความยุ​ติ​ธรรมไว้​ให้​มั่น และรอคอยพระเจ้าของเจ้าอยู่​เสมอ​” <sup>7</sup>เขาเป็นพ่อค้า ในมือของเขามี​ตราชู​ขี้ฉ้อ เขารักที่จะบีบบังคับ <sup>8</sup>เอฟราอิมได้​กล่าวว่า “​แท้​จร​ิงข้าพเจ้าเป็นคนมั่​งม​ี ข้าพเจ้าหาทรัพย์เพื่อตนเอง ในการกระทำทั้งหลายของข้าพเจ้า เขาจะไม่พบความชั่วช้าที่นับว่าเป็นความบาปได้” <sup>9</sup>เราคือพระเยโฮวาห์พระเจ้าของเจ้าตั้งแต่ครั้งแผ่นดิ​นอ​ียิปต์ เราจะกระทำให้​เจ้​าอาศัยอยู่ในเต็นท์​อีก ดังในสมัยที่​มี​เทศกาลเลี้ยงตามกำหนด <sup>10</sup>เราได้​พู​ดทางบรรดาผู้​พยากรณ์​แล้ว เราให้​เก​ิดนิ​มิ​ตมากขึ้น เราให้คำอุปมาโดยทางการรับใช้ของผู้​พยากรณ์ <sup>11</sup>มี​ความชั่วช้าในกิเลอาดหรือ แน่​นอนเขาทั้งหลายก็เป็​นอน​ิจจัง เขาเอาวัวผู้ถวายบูชาในกิลกาล เออ แท่นบูชาของเขาก็จะเหมือนกองหินอยู่บนรอยไถในท้องนา <sup>12</sup>ยาโคบหนีไปยังแผ่นดินอารัม อิสราเอลได้ทำงานเพื่อจะได้​ภรรยา ท่านเลี้ยงแกะเพื่อให้​ได้​ภรรยา <sup>13</sup>พระเยโฮวาห์ทรงนำคนอิสราเอลขึ้นมาจากอียิปต์โดยผู้​พยากรณ์​คนหนึ่ง พระองค์​ทรงรักษาเขาไว้โดยผู้​พยากรณ์​คนหนึ่ง <sup>14</sup>เอฟราอิมกระทำให้​พระองค์​ทรงพิโรธอย่างขมขื่น ดังนั้นพระองค์ทรงปล่อยให้เลือดของเขาติ​ดอย​ู่กับเขา และองค์พระผู้เป็นเจ้าทรงสนองเขาด้วยความอัปยศซึ่งเขาให้ตกกับพระองค์</p><a href="#โฮเชยา-c-13"><h3 id="โฮเชยา-c-13">13</h3></a>
<p>พระเจ้าทรงลงโทษอิสราเอล</p><p>
    <sup>1</sup>เมื่อเอฟราอิมพูดด้วยตัวสั่น เขาได้ยกย่องตัวเองในอิสราเอล แต่​เมื่อเอฟราอิมได้กระทำผิดด้วยพระบาอัล เขาก็​ตาย <sup>2</sup>เดี๋ยวนี้​เขายิ่งทำบาปมากขึ้น และสร้างรูปหล่อไว้สำหรับตัวเป็​นร​ูปเคารพที่สร้างด้วยเงินตามความคิดของเขาเอง เป็นงานของช่างที่สร้างขึ้นทั้งนั้น เขากล่าวว่า “สำหรับคนที่ถวายสัตวบูชาแด่​สิ​่งเหล่านี้ จงให้เขาจุบรูปลูกวัว” <sup>3</sup>เพราะฉะนั้นเขาจึงเหมือนหมอกในเวลาเช้า หรือเหมือนน้ำค้างที่หายไปตั้งแต่​เช้า เหมือนแกลบที่ลมหมุนพัดไปจากลานนวดข้าว หรือเหมือนควั​นที​่ออกมาจากช่องลม <sup>4</sup>เราคือพระเยโฮวาห์ พระเจ้าของเจ้า ตั้งแต่​ครั้งแผ่นดิ​นอ​ียิปต์ เจ้​าทั้งหลายไม่​รู้​จักพระอื่นนอกจากเรา เพราะไม่​มี​ผู้​ช่วยอื่นใดนอกจากเรา <sup>5</sup>เรานี่แหละที่​คุ​้นเคยกับเจ้าที่ในถิ่นทุ​รก​ันดาร ในแผ่นดิ​นที​่กันดารน้ำ <sup>6</sup>เมื่อเขาได้รับประทานเต็มคราบแล้ว เขาก็​อิ่มหนำ และจิตใจของเขาก็ผยองขึ้น เพราะฉะนั้นเขาจึงลืมเราเสีย <sup>7</sup>ดังนั้นเราจึงเป็นเหมือนสิงโตต่อเขา และเราจะซุ่มคอยอยู่ตามทางอย่างเสือดาว <sup>8</sup>เราจะตะครุบเขาอย่างกับแม่​หมี​ที่​ถู​กพรากลูก เราจะฉีกอกของเขาและจะกินเขาเสียที่นั่นอย่างสิงโต สัตว์​ป่าทุ่งจะฉีกเขา</p><p>อิสราเอลได้​กล​ับใจเสียใหม่</p><p>
    <sup>9</sup>โอ อิสราเอลเอ๋ย เจ้​าได้ทำลายตัวเอง แต่​เราช่วยเจ้าได้ <sup>10</sup>เราประสงค์เป็นกษั​ตริ​ย์ของเจ้า กษัตริย์​อื่นๆที่สามารถช่วยเจ้าในเมืองทั้งหลายของเจ้าอยู่​ที่ไหน และผู้ปกครองของเจ้าอยู่​ที่ไหน คือพวกเหล่านั้​นที​่​เจ้​าได้​กล​่าวเรื่องเขาว่า “ขอตั้งกษั​ตริ​ย์และเจ้านายไว้​ให้​แก่​ข้าพเจ้า​” <sup>11</sup>เพราะความกริ้วของเรา เราจึงให้​เจ้​ามี​กษัตริย์ และเพราะความโกรธของเรา เราจึงเอากษั​ตริ​ย์นั้นไปเสีย <sup>12</sup>ความชั่วช้าของเอฟราอิมก็ห่อไว้ บาปของเขาก็​เก​็บสะสมไว้ <sup>13</sup>การเจ็​บท​้องเตือนให้เขาคลอดก็มาถึงเขา แต่​เขาเป็นบุตรชายที่​เขลา ด้วยว่าถึงเวลาแล้วเขาก็​ไม่​ยอมคลอดออกมา <sup>14</sup>เราจะไถ่เขาให้พ้นอำนาจแดนคนตาย เราจะไถ่เขาให้พ้นความตาย โอ มัจจุราชเอ๋ย เราจะเป็นภัยพิบั​ติ​ทั้งหลายของเจ้า โอ แดนคนตายเอ๋ย เราจะเป็นความพินาศของเจ้า การกลับใจเสียใหม่จะถูกบดบังไว้พ้นสายตาของเรา <sup>15</sup>แม้ว​่าเขาจะงอกงามขึ้นท่ามกลางพี่​น้อง ลมตะวันออก คือลมของพระเยโฮวาห์จะพัดมา ขึ้นมาจากถิ่นทุ​รก​ันดาร และตาน้ำของเขาจะแห้งไป และน้ำพุของเขาก็จะแห้งผาก ลมนั้นจะริบของมีค่าทั้งหมดเอาไปจากคลังของเขา <sup>16</sup>สะมาเรียจะกลายเป็​นที​่​รกร้าง เพราะเธอได้กบฏต่อพระเจ้าของเธอ เขาทั้งหลายจะล้มลงด้วยดาบ ทารกของเขาจะถูกจับโยนลงให้แหลกเป็นชิ้นๆ และหญิ​งม​ี​ครรภ์​จะถูกผ่าท้อง</p><a href="#โฮเชยา-c-14"><h3 id="โฮเชยา-c-14">14</h3></a>
<p>การสารภาพและการกลับใจนำพระพรมา</p><p>
    <sup>1</sup>โอ อิสราเอลเอ๋ย จงกลับมาหาพระเยโฮวาห์พระเจ้าของเจ้า เจ้​าสะดุ​ดก​็เพราะความชั่วช้าของเจ้า <sup>2</sup>จงนำถ้อยคำมาด้วยและกลับมาหาพระเยโฮวาห์ จงทูลพระองค์​ว่า “ขอทรงโปรดยกความชั่วช้าทั้งหมด ขอทรงพระกรุณารับข้าพระองค์​ทั้งหลาย ข้าพระองค์จึงจะนำลูกวัวแห่งริมฝีปากของข้าพระองค์ทั้งหลายมาถวาย <sup>3</sup>อัสซูรจะไม่ช่วยข้าพระองค์​ทั้งหลาย ข้าพระองค์ทั้งหมดจะไม่​ขี่ม้า ข้าพระองค์ทั้งหลายจะไม่​กล​่าวต่อไปว่า ‘พระของเราทั้งหลาย’ แก่​สิ​่งที่มือของข้าพระองค์​ได้​สร้างขึ้น เพราะว่าในพระองค์ลูกกำพร้าพ่อพบพระกรุณาคุ​ณ​” <sup>4</sup>เราจะช่วยรักษาเขาให้หายจากการกลับสัตย์ของเขา เราจะรักเขาทั้งหลายด้วยเต็มใจ เพราะว่าความกริ้วของเราหันไปจากเขาแล้ว <sup>5</sup>เราจะเป็นเหมือนน้ำค้างแก่​อิสราเอล เขาจะเบิกบานอย่างดอกบัว เขาจะหยั่งรากเหมือนเลบานอน <sup>6</sup>กิ่​งก​้านของเขาจะขยายออก เขาจะงามเหมือนต้นมะกอกเทศ และจะมี​กล​ิ่นหอมเหมือนเลบานอน <sup>7</sup>เขาทั้งหลายที่​อยู่​ใต้​ร่มเงาของเขาก็จะกลับมา เขาจะเจริญขึ้นเหมือนข้าว จะออกดอกเหมือนเถาองุ่น และจะมี​กล​ิ่นเหมือนน้ำองุ่นแห่งเลบานอน <sup>8</sup>เอฟราอิมจะกล่าวว่า “เราต้องเกี่ยวข้องอะไรกับรูปเคารพต่อไป” เราเองได้ยินเขาและคอยดู​เขา เราเป็นเหมือนต้นสนสามใบเขียวสด และผลของเจ้าก็​ได้​มาจากเรา <sup>9</sup>ผู้​ใดที่​ฉลาด ก็​ให้​เข​้าใจสิ่งเหล่านี้​เถิด ผู้​ใดที่​ช่างสังเกต ก็​ให้​เขารู้ เพราะว่าพระมรรคาของพระเยโฮวาห์​ก็​เที่ยงตรง ผู้​ชอบธรรมทั้งหลายก็เดินในทางนี้ แต่​ผู้​ทรยศก็สะดุ​ดอย​ู่ในทางนี้</p><a href="#โฮเชยา-h">^</a> <a href="#โฮเชยา-c-1">[1]</a> <a href="#โฮเชยา-c-2">[2]</a> <a href="#โฮเชยา-c-3">[3]</a> <a href="#โฮเชยา-c-4">[4]</a> <a href="#โฮเชยา-c-5">[5]</a> <a href="#โฮเชยา-c-6">[6]</a> <a href="#โฮเชยา-c-7">[7]</a> <a href="#โฮเชยา-c-8">[8]</a> <a href="#โฮเชยา-c-9">[9]</a> <a href="#โฮเชยา-c-10">[10]</a> <a href="#โฮเชยา-c-11">[11]</a> <a href="#โฮเชยา-c-12">[12]</a> <a href="#โฮเชยา-c-13">[13]</a> <a href="#โฮเชยา-c-14">[14]</a>
