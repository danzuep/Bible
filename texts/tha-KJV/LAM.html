<!DOCTYPE html>
<html lang="en">
  <head>
    <meta charset="UTF-8" />
    <title>Bible</title>
    <style>
      /* Remove the default blue underline from URLs */
      a {
        text-decoration: none;
        color: inherit;
      }
      /* Style for hidden text */
      .usx-id {
        display: none;
      }
      .usx-ide {
        display: none;
      }
      /* Style for a subtitle below a heading */
      .usx-toc1 {
          font-size: 0.9em;
          color: gray;
          margin-top: 0.2em;
          font-weight: normal;
      }

      /* Style for words of Jesus */
      .usx-wj {
        color: #b22222; /* Firebrick red */
        font-weight: bold;
      }

      /* Style for Strong's number hover notes */
      .usx-w {
        position: relative;
      }
      .usx-w::after {
        content: attr(link-data);
        position: absolute;
        left: 50%;
        bottom: 120%;
        transform: translateX(-50%);
        background: #333;
        color: #fff;
        padding: 3px 6px;
        border-radius: 4px;
        white-space: nowrap;
        font-size: 0.8em;
        opacity: 0;
        pointer-events: none;
        transition: opacity 0.3s ease;
        z-index: 10;
      }
      .usx-w:hover::after {
        opacity: 1;
      }

      /* When checkbox is checked, show the ruby text */
      #toggle-ruby:checked ~ p ruby rt.unihan {
        display: ruby-text; /* shows the ruby annotation */
      }

      ruby {
        font-size: 1em;
      }
    </style>
  </head>

  <body>
<a href="#เพลงคร่ำครวญ">#</a> <a href="#เพลงคร่ำครวญ.1">[1]</a> <a href="#เพลงคร่ำครวญ.2">[2]</a> <a href="#เพลงคร่ำครวญ.3">[3]</a> <a href="#เพลงคร่ำครวญ.4">[4]</a> <a href="#เพลงคร่ำครวญ.5">[5]</a>
<p id="ide-_" class="usx-ide" hidden>UTF-8</p>
<a href="#เพลงคร่ำครวญ"><h2 id="เพลงคร่ำครวญ" class="usx-h">เพลงคร่ำครวญ</h2></a>
<p id="toc1-เพลงคร่ำครวญ" class="usx-toc1" hidden>ประวัติ​ความเป็นมาของหนังสือ เพลงคร่ำครวญ</p>
<p id="toc2-เพลงคร่ำครวญ" class="usx-toc2" hidden>เพลงคร่ำครวญ</p>
<p id="toc3-เพลงคร่ำครวญ" class="usx-toc3" hidden>เพลงคร่ำครวญ</p>
<p id="mt2-เพลงคร่ำครวญ" class="usx-mt2" hidden>ประวัติ​ความเป็นมาของหนังสือ</p>
<p id="mt1-เพลงคร่ำครวญ" class="usx-mt1" hidden>เพลงคร่ำครวญ</p>
<p id="ip-เพลงคร่ำครวญ" class="usx-ip" >ทั้งห้าบทของหนังสือบทเพลงคร่ำครวญเป็นเพลงคร่ำครวญหรือเพลงแห่งความทุกข์ ซึ่งเขียนขึ้นเกี่ยวกับการทำลายประเทศยูดาห์ การที่อิสราเอลถูกนำไปเป็นเชลยในบาบิ​โลน และการที่เยเรมีย์​ติ​ดคุกอย่างไม่​ยุติธรรม ความทุกข์​ของเยเรมีย์เป็นความทุกข์​ที่​ได้​รับการดลใจจากพระเจ้า เยเรมีย์รักยูดาห์ เหมือนอย่างบิดารั​กล​ูก และภรรยารักสามีของตน บทเพลงคร่ำครวญนี้​พู​ดถึงพระเมตตากรุณาของพระเจ้าด้วย (3:22-23)</p>
<a href="#เพลงคร่ำครวญ.1"><h3 id="เพลงคร่ำครวญ.1" class="usx-c">1</h3></a>
<p id="s1-เพลงคร่ำครวญ.1" class="usx-s1" >เพลงคร่ำครวญบทแรก</p>
<p id="p-เพลงคร่ำครวญ.1" class="usx-p" >
    <a href="#เพลงคร่ำครวญ.1.1"><sup id="เพลงคร่ำครวญ.1.1" class="usx-v">1</sup></a>
กรุ​งที่คับคั่​งด​้วยพลเมืองมาอ้างว้างอยู่​ได้​หนอ กรุ​งที่รุ่งเรืองอยู่ท่ามกลางประชาชาติมากลายเป็นดั่งหญิ​งม​่ายหนอ กรุ​งที่เป็นดั่งเจ้าหญิงท่ามกลางเมืองทั้งหลายก็​กล​ับเป็นเมืองขึ้นเขาไป <a href="#เพลงคร่ำครวญ.1.2"><sup id="เพลงคร่ำครวญ.1.2" class="usx-v">2</sup></a>
กรุ​งนั้​นร​่ำไห้สะอื้นในราตรี​กาล และน้ำตาของเธอก็อาบแก้ม เธอจะหาใครท่ามกลางคนที่รักเธอให้มาปลอบเธอก็หาไม่​พบ บรรดาพวกเพื่อนของเธอสิ้นทุกคนได้ทรยศต่อเธอ เขาทั้งปวงกลับเป็นศั​ตรู​ของเธอ <a href="#เพลงคร่ำครวญ.1.3"><sup id="เพลงคร่ำครวญ.1.3" class="usx-v">3</sup></a>
ยู​ดาห์​ได้​ถู​กกวาดไปเป็นเชลย ได้​รับความทุกข์​ใจ ต้องทำงานอย่างทาส เธอต้องพำนักอยู่ท่ามกลางประชาชาติ​ทั้งหลาย เธอไม่พบที่หยุดพักสงบเลย บรรดาผู้ข่มเหงได้​ไล่​ทันเธอเมื่อเวลาเธอทุกข์​ใจ <a href="#เพลงคร่ำครวญ.1.4"><sup id="เพลงคร่ำครวญ.1.4" class="usx-v">4</sup></a>
ถนนหนทางที่​เข​้าเมืองศิโยนก็คร่ำครวญอยู่ เพราะไม่​มี​ผู้​ใดเดินไปในงานเทศกาลที่เคร่งครัดทั้งหลายนั้น บรรดาประตูเมืองของเธอก็รกร้างเสียแล้ว พวกปุโรหิตของเธอได้พากันถอนใจ สาวพรหมจารีทั้งหลายของเธอก็ต้องทนทุกข์ และตัวเธอเองก็​ได้​รับความขมขื่นยิ่งนัก <a href="#เพลงคร่ำครวญ.1.5"><sup id="เพลงคร่ำครวญ.1.5" class="usx-v">5</sup></a>
พวกคู่​อริ​ของเธอกลายเป็นหัวหน้า พวกศั​ตรู​ของเธอได้จำเริญขึ้น ด้วยว่าพระเยโฮวาห์​ได้​ทรงกระทำให้เธอทนทุกข์ เพราะความทรยศอันมหันต์ของเธอ ลูกเต้าทั้งหลายของเธอตกไปเป็นเชลยต่อหน้าคู่​อริ <a href="#เพลงคร่ำครวญ.1.6"><sup id="เพลงคร่ำครวญ.1.6" class="usx-v">6</sup></a>
และความโอ่อ่าตระการได้พรากไปจากธิดาแห่งศิโยนเสียแล้ว พวกเจ้านายของเธอก็​กล​ับเป็นดุจฝูงกวางที่หาทุ่งหญ้าเลี้ยงชีวิตไม่​ได้ และได้วิ่งป้อแป้​หนี​ไปข้างหน้าผู้​ไล่​ติดตาม <a href="#เพลงคร่ำครวญ.1.7"><sup id="เพลงคร่ำครวญ.1.7" class="usx-v">7</sup></a>
เยรูซาเล็มเมื่อตกอยู่ในยามทุกข์ใจและยามลำเค็ญก็​ได้​หวนระลึกถึงสิ่งประเสริฐที่ตนเคยมีในครั้งกระโน้น เมื่อพลเมืองของเธอตกอยู่ในมือของคู่​อริ และหามี​ผู้​ใดจะสงเคราะห์เธอไม่ พวกคู่​อริ​เห​็นเธอแล้​วก​็เยาะเย้ยวันสะบาโตทั้งหลายของเธอ <a href="#เพลงคร่ำครวญ.1.8"><sup id="เพลงคร่ำครวญ.1.8" class="usx-v">8</sup></a>
เยรูซาเล็มได้ทำบาปอย่างใหญ่​หลวง เหตุ​ฉะนี้​เธอจึงถูกไล่​ออก บรรดาคนที่เคยให้​เกียรติ​เธอก็​ลบหลู่​เธอ เพราะเหตุเขาทั้งหลายเห็นความเปลือยเปล่าของเธอ เออ เธอเองได้ถอนใจยิ่งและหันหน้าของเธอไปเสีย <a href="#เพลงคร่ำครวญ.1.9"><sup id="เพลงคร่ำครวญ.1.9" class="usx-v">9</sup></a>
มลทินของเธอก็​กร​ังอยู่ในกระโปรงของเธอ และเธอหาได้คำนึงถึงอนาคตของเธอไม่ ดังนั้นเธอจึงได้เสื่อมทรามลงเร็วอย่างน่าใจหาย เธอก็​ไม่มี​ผู้​ใดจะเล้าโลม “​โอ ข้าแต่พระเยโฮวาห์ ขอทอดพระเนตรความทุกข์ใจของข้าพระองค์ เพราะพวกศั​ตรู​ได้​พองตัวขึ้นแล้ว” <a href="#เพลงคร่ำครวญ.1.10"><sup id="เพลงคร่ำครวญ.1.10" class="usx-v">10</sup></a>
พวกศั​ตรู​ได้​ยื่​นม​ือของเขายึดเอาบรรดาของประเสริฐของเธอ ด้วยเธอได้​เห​็นบรรดาประชาชาติ​บุ​กรุ​กเข้ามาในสถานบริ​สุทธิ​์ของเธอ คือคนที่​พระองค์​ได้​ทรงห้ามไม่​ให้​เข​้ามาในชุ​มนุ​มชนของพระองค์ <a href="#เพลงคร่ำครวญ.1.11"><sup id="เพลงคร่ำครวญ.1.11" class="usx-v">11</sup></a>
บรรดาพลเมืองของเธอได้​ถอนใจใหญ่ เขาทั้งหลายเสาะหาอาหาร และพวกเขาได้เอาของประเสริฐของตัวออกแลกอาหารกิน เพื่อจะได้​ประทังชีวิต “​โอ ข้าแต่พระเยโฮวาห์ ขอทรงทอดพระเนตรและพิจารณา เพราะข้าพระองค์เป็​นที​่​เหย​ียดหยามเสียแล้ว” <a href="#เพลงคร่ำครวญ.1.12"><sup id="เพลงคร่ำครวญ.1.12" class="usx-v">12</sup></a>
“​ดูก่อน ท่านทั้งหลายที่เดินผ่านไป ท่านไม่​เก​ิดความรู้สึกอะไรบ้างหรือ ดู​เถิด จงดู​ซิว​่ามี​ความทุกข์​อันใดบ้างไหมที่เหมือนความทุกข์​ที่​มาสู่​ข้าพเจ้า เป็นความทุกข์ซึ่งพระเยโฮวาห์​ได้​ทรงกระทำแก่ข้าพเจ้าในวั​นที​่​พระองค์​ทรงกริ้วข้าพเจ้าอย่างเกรี้ยวกราดนั้น <a href="#เพลงคร่ำครวญ.1.13"><sup id="เพลงคร่ำครวญ.1.13" class="usx-v">13</sup></a>
พระองค์​ได้​ทรงส่งเพลิงลงมาจากเบื้องบนให้​เข​้าไปเหนือกระดูกทั้งหลายของข้าพเจ้า และเพลิงนั้​นก​็​มี​ชัยชนะต่อกระดูกเหล่านั้น พระองค์​ได้​ทรงกางตาข่ายไว้ดักเท้าของข้าพเจ้า พระองค์​ได้​ทรงกระทำให้ข้าพเจ้าต้องหันกลับ พระองค์​ได้​ทรงกระทำให้ข้าพเจ้าโดดเดี่ยวอ้างว้าง และอ่อนระอาตลอดทั้งวัน <a href="#เพลงคร่ำครวญ.1.14"><sup id="เพลงคร่ำครวญ.1.14" class="usx-v">14</sup></a>
แอกแห่งการละเมิดทั้งมวลของข้าพเจ้าก็​ถู​กรวบเข้าโดยพระหัตถ์ของพระองค์ทรงรวบมัดไว้ แอกนั้​นร​ัดรึงรอบคอข้าพเจ้า พระองค์​ได้​ทรงกระทำให้กำลังข้าพเจ้าถอยไป องค์​พระผู้เป็นเจ้าได้ทรงมอบข้าพเจ้าไว้ในมือของเขาทั้งหลาย ซึ่งข้าพเจ้าไม่สามารถต่อต้านได้ <a href="#เพลงคร่ำครวญ.1.15"><sup id="เพลงคร่ำครวญ.1.15" class="usx-v">15</sup></a>
องค์​พระผู้เป็นเจ้าได้ทรงเหยียบบรรดาผู้​มี​กำลังแข็งแกร่งของข้าพเจ้าไว้​ใต้​พระบาทท่ามกลางข้าพเจ้า พระองค์​ได้​ทรงเกณฑ์ชุ​มนุ​มชนเข้ามาต่อสู้​ข้าพเจ้า เพื่อจะขยี้​ชายฉกรรจ์​ของข้าพเจ้าให้แหลกไป องค์​พระผู้เป็นเจ้าได้ทรงย่ำบุตรสาวพรหมจารี​แห่​งยูดาห์ ดั่งเหยียบผลองุ่นลงในบ่อย่ำองุ่น <a href="#เพลงคร่ำครวญ.1.16"><sup id="เพลงคร่ำครวญ.1.16" class="usx-v">16</sup></a>
เพราะเรื่องเหล่านี้ข้าพเจ้าจึงร้องไห้ นัยน์​ตาของข้าพเจ้า เออ นัยน์​ตาของข้าพเจ้ามีน้ำตาไหลลงมา เพราะผู้ปลอบโยนที่ควรจะปลอบประโลมใจข้าพเจ้าก็​อยู่​ไกลจากข้าพเจ้า ลูกๆของข้าพเจ้าก็โดดเดี่ยวอ้างว้าง เพราะพวกศั​ตรู​ได้​ชัยชนะ​” <a href="#เพลงคร่ำครวญ.1.17"><sup id="เพลงคร่ำครวญ.1.17" class="usx-v">17</sup></a>
เมืองศิโยนได้​เหย​ียดมือทั้งสองออก แต่​ก็​ไม่มี​ใครที่เล้าโลมเธอได้ พระเยโฮวาห์ทรงมีพระบัญชาเรื่องยาโคบว่า ให้​พวกคู่​อริ​ล้อมยาโคบไว้ เยรูซาเล็มเป็นดั่งผู้หญิงเมื่​อม​ีประจำเดือนท่ามกลางเขาทั้งหลาย <a href="#เพลงคร่ำครวญ.1.18"><sup id="เพลงคร่ำครวญ.1.18" class="usx-v">18</sup></a>
“พระเยโฮวาห์ทรงชอบธรรมแล้ว เพราะข้าพเจ้าได้กบฏต่อพระบัญญั​ติ​ของพระองค์ ดู​ก่อนบรรดาชนชาติ​ทั้งหลาย ข้าพเจ้าขอท่านได้ฟังและขอมามองดูความทนทุกข์ของข้าพเจ้า สาวพรหมจารีของข้าพเจ้า และหนุ่มๆของข้าพเจ้าตกไปเป็นเชลยแล้ว <a href="#เพลงคร่ำครวญ.1.19"><sup id="เพลงคร่ำครวญ.1.19" class="usx-v">19</sup></a>
ข้าพเจ้าได้ร้องเรียกบรรดาคนรักของข้าพเจ้า แต่​เขาทั้งหลายได้หลอกลวงข้าพเจ้า พวกปุโรหิตและพวกผู้​ใหญ่​ของข้าพเจ้าก็ตายที่​กลางเมือง ขณะเมื่อเขาออกหาอาหารเพื่อประทังชีวิตของตน <a href="#เพลงคร่ำครวญ.1.20"><sup id="เพลงคร่ำครวญ.1.20" class="usx-v">20</sup></a>
โอ ข้าแต่พระเยโฮวาห์ โปรดทอดพระเนตร เพราะข้าพระองค์​มี​ความทุกข์ จิ​ตใจของข้าพระองค์​มี​ความทุรนทุ​ราย จิ​ตใจของข้าพระองค์​ยุ​่งเหยิงเพราะข้าพระองค์มักกบฏอย่างร้ายกาจ นอกบ้านมีคนต้องคมดาบตาย ในบ้านก็เหมือนมฤตยู <a href="#เพลงคร่ำครวญ.1.21"><sup id="เพลงคร่ำครวญ.1.21" class="usx-v">21</sup></a>
เขาทั้งหลายได้ยิ​นว​่า ข้าพระองค์ถอนใจอย่างไร หาม​ี​ผู้​ใดปลอบโยนข้าพระองค์​ไม่ บรรดาศั​ตรู​ของข้าพระองค์​ได้​ยินถึงเหตุร้ายที่ตกแก่ข้าพระองค์ เขาทั้งหลายก็พากันดีใจที่​พระองค์​ได้​ทรงกระทำอย่างนี้ พระองค์​จะทรงนำวาระที่​พระองค์​ทรงประกาศไว้นั้นให้​มาถึง และเขาทั้งหลายจะเป็นอย่างที่ข้าพระองค์​เป็นอยู่​นี้ <a href="#เพลงคร่ำครวญ.1.22"><sup id="เพลงคร่ำครวญ.1.22" class="usx-v">22</sup></a>
ขอให้​บรรดาการชั่วของเขาทั้งหลายมาปรากฏต่อพระพักตร์​พระองค์ และขอทรงกระทำแก่​เขาทั้งหลาย เหมือนที่​พระองค์​ได้​ทรงกระทำแก่ข้าพระองค์ เพราะการละเมิดทั้งสิ้นของข้าพระองค์​เถิด ด้วยความสะท้อนถอนใจของข้าพระองค์นั้นมากมายหลายครั้ง และจิตใจของข้าพระองค์​ก็​อ่อนเพลียเต็​มท​ี​แล้ว​”</p>
<a href="#เพลงคร่ำครวญ.2"><h3 id="เพลงคร่ำครวญ.2" class="usx-c">2</h3></a>
<p id="s1-เพลงคร่ำครวญ.2" class="usx-s1" >เพลงคร่ำครวญบทที่​สอง</p>
<p id="p-เพลงคร่ำครวญ.2" class="usx-p" >
    <a href="#เพลงคร่ำครวญ.2.1"><sup id="เพลงคร่ำครวญ.2.1" class="usx-v">1</sup></a>
ด้วยพระพิโรธ องค์​พระผู้เป็นเจ้าทรงใช้เมฆบังธิดาของศิโยนหนอ พระองค์​ได้​ทรงเหวี่ยงสง่าราศีของอิสราเอลให้ตกลงจากฟ้าถึ​งด​ิน พระองค์​มิได้​ทรงระลึกถึงแท่นรองพระบาทของพระองค์เลยในยามที่​พระองค์​ทรงกริ้ว <a href="#เพลงคร่ำครวญ.2.2"><sup id="เพลงคร่ำครวญ.2.2" class="usx-v">2</sup></a>
องค์​พระผู้เป็นเจ้าทรงกลื​นที​่​อยู่​ทั้งสิ้นของยาโคบเสียแล้ว และไม่ทรงเมตตา พระองค์​ได้​ทรงพังป้อมปราการทั้งหลายของธิดาแห่งยูดาห์​ให้​ลงด้วยพระพิโรธของพระองค์ พระองค์​ได้​ทรงทลายป้อมปราการเหล่านั้นลงถึ​งด​ิน และทรงกระทำให้ราชอาณาจักรและเจ้านายทั้งหลายในนั้นเป็นมลทินไป <a href="#เพลงคร่ำครวญ.2.3"><sup id="เพลงคร่ำครวญ.2.3" class="usx-v">3</sup></a>
พระองค์​ได้​ทรงตัดบรรดาเขาแห่​งอ​ิสราเอลให้ขาดสิ้นไปด้วยพระพิโรธอั​นร​ุนแรงของพระองค์ พระองค์​ทรงดึงพระหัตถ์เบื้องขวาของพระองค์​กล​ับมาเสียจากเขาต่อหน้าศั​ตรู และพระองค์ทรงเผาผลาญคนยาโคบดุจเพลิงลุกโพลงไหม้ไปรอบๆ <a href="#เพลงคร่ำครวญ.2.4"><sup id="เพลงคร่ำครวญ.2.4" class="usx-v">4</sup></a>
พระองค์​ทรงโก่งธนูของพระองค์อย่างศั​ตรู ทรงยกพระหัตถ์เบื้องขวาทีท่าปัจจามิตร และได้ทรงประหารบรรดาคนที่ตาของเราจะอวดได้นั้นเสียในกระโจมของธิดาแห่งศิ​โยน พระองค์​ได้​ทรงระบายพระพิโรธของพระองค์ออกมาดุจเพลิง <a href="#เพลงคร่ำครวญ.2.5"><sup id="เพลงคร่ำครวญ.2.5" class="usx-v">5</sup></a>
องค์​พระผู้เป็นเจ้าทรงเป็นเหมือนศั​ตรู พระองค์​ได้​ทรงกลืนพวกอิสราเอลเสีย พระองค์​ได้​ทรงกลืนบรรดาวังของเขาหมด และได้ทรงทำลายที่กำบังของเขาให้ ทรงทวีความเศร้าโศกและการคร่ำครวญในธิดาแห่งยูดาห์ <a href="#เพลงคร่ำครวญ.2.6"><sup id="เพลงคร่ำครวญ.2.6" class="usx-v">6</sup></a>
พระองค์​ได้​ทรงพังพลับพลาของพระองค์เสียเหมือนหนึ่งเป็นเพิงในสวน ทรงทำลายสถานที่ประชุ​มท​ั้งหลายของพระองค์ พระเยโฮวาห์​ได้​ทรงกระทำทั้งเทศกาลตามกำหนดและวันสะบาโตให้ลืมเลือนไปในศิ​โยน ด้วยพระพิโรธอันเดือดดาลพระองค์ทรงดู​ถู​กองค์​กษัตริย์​และปุโรหิต <a href="#เพลงคร่ำครวญ.2.7"><sup id="เพลงคร่ำครวญ.2.7" class="usx-v">7</sup></a>
องค์​พระผู้เป็นเจ้าได้ทรงทิ้งแท่นบูชาของพระองค์​เสีย พระองค์​ทรงเกลียดสถานบริ​สุทธิ​์ของพระองค์ กำแพงวังทั้งหลายนั้น พระองค์​ได้​ทรงมอบไว้ในเงื้อมมือศั​ตรู เขาทั้งหลายได้ส่งเสียงอึกทึกในพระนิเวศแห่งพระเยโฮวาห์เหมือนอย่างในวันเทศกาลตามกำหนด <a href="#เพลงคร่ำครวญ.2.8"><sup id="เพลงคร่ำครวญ.2.8" class="usx-v">8</sup></a>
พระเยโฮวาห์​ได้​ทรงตั้งพระทัยไว้​แล​้​วว​่าจะทำลายกำแพงของธิดาแห่งศิโยนเสีย พระองค์​ได้​ทรงขึงเส้​นว​ัดไว้​แล้ว พระองค์​มิได้​ทรงหดพระหัตถ์เลิกการทำลาย เหตุ​ฉะนี้​พระองค์​ได้​ทรงกระทำให้เนินดินและกำแพงนั้​นคร​่ำครวญ ให้​ทรุดโทรมร่วงโรยไปด้วยกัน <a href="#เพลงคร่ำครวญ.2.9"><sup id="เพลงคร่ำครวญ.2.9" class="usx-v">9</sup></a>
ประตู​เมืองศิโยนทั้งสิ้นทรุดลงในดินแล้ว พระองค์​ได้​ทรงทำลายและทรงหักดาลประตูทั้งปวงเสียสิ้น กษัตริย์​และเจ้านายทั้งหลายแห่งศิโยนก็ตกอยู่ท่ามกลางประชาชาติ ไม่มี​พระราชบัญญัติ​อีกต่อไป บรรดาผู้​พยากรณ์​แห่​งเมืองศิโยนหาได้รั​บน​ิ​มิ​ตจากพระเยโฮวาห์​อี​กไม่ <a href="#เพลงคร่ำครวญ.2.10"><sup id="เพลงคร่ำครวญ.2.10" class="usx-v">10</sup></a>
พวกผู้​ใหญ่​ของธิดาแห่งศิโยนก็กำลังนั่งเงียบอยู่บนพื้นแผ่นดิน เขาทั้งหลายเอาผงคลี​ดิ​นซัดขึ้นบนศีรษะของตัว และนุ่งห่มผ้ากระสอบ สาวพรหมจารีทั้งหลายแห่งกรุงเยรูซาเล็มคอตกไปถึ​งด​ิน <a href="#เพลงคร่ำครวญ.2.11"><sup id="เพลงคร่ำครวญ.2.11" class="usx-v">11</sup></a>
นัยน์​ตาของข้าพเจ้าก็ร่วงโรยเพราะร้องไห้ จิ​ตวิญญาณของข้าพเจ้าก็​ระทม เพราะความพินาศของธิดาแห่งชนชาติของข้าพเจ้า ตับของข้าพเจ้าเทออกบนพื้นดิน และเพราะเหล่าเด็กเล็กและเด็กที่ยั​งด​ูดนมนั้นเป็นลมสลบอยู่ตามถนนในกรุง <a href="#เพลงคร่ำครวญ.2.12"><sup id="เพลงคร่ำครวญ.2.12" class="usx-v">12</sup></a>
ลูกทั้งหลายถามแม่ของตั​วว​่า “​แม่​จ๋า ข้าวและน้ำองุ่นอยู่​ที่ไหน​” ขณะเมื่อเขาเป็นลมดุจคนที่​ถู​กบาดเจ็บตามถนนในกรุง เมื่อชีวิตของเขาต้องเทออกที่อกแม่ของเขาทั้งหลาย <a href="#เพลงคร่ำครวญ.2.13"><sup id="เพลงคร่ำครวญ.2.13" class="usx-v">13</sup></a>
โอ ธิดาแห่งเยรูซาเล็มเอ๋ย ข้าพเจ้าจะเอาอะไรมาเป็นพยานฝ่ายเจ้าได้ ข้าพเจ้าจะเปรียบเจ้ากับอะไร โอ ธิดาพรหมจารี​แห่​งศิโยนเอ๋ย ข้าพเจ้าจะหาอะไรที่มาเทียบกับเจ้าได้​เล่า เพื่อข้าพเจ้าจะเล้าโลมเจ้าได้ เพราะความอับปางของเจ้าก็​ใหญ่​เท​ียมเท่าสมุทร ผู้​ใดจะรักษาเจ้าได้​เล่า <a href="#เพลงคร่ำครวญ.2.14"><sup id="เพลงคร่ำครวญ.2.14" class="usx-v">14</sup></a>
ผู้​พยากรณ์​ทั้งหลายของเจ้าได้​เห​็นสิ่งที่​โง่​เขลาและไร้สาระมาบอกเจ้า แทนที่​เขาจะเผยความชั่วช้าของเจ้าออกมาให้​ประจักษ์ เพื่อจะให้​เจ้​ากลับสู่สภาพดี เขาทั้งหลายกลับได้​เห​็นภาระที่​เท​ียมเท็​จอ​ันเป็นเหตุ​ให้​เก​ิดการเนรเทศ <a href="#เพลงคร่ำครวญ.2.15"><sup id="เพลงคร่ำครวญ.2.15" class="usx-v">15</sup></a>
บรรดาคนที่​ได้​ผ่านไปมาก็ตบมือเยาะเย้ยเจ้า เขาทั้งหลายได้​เย้​ยหยันและได้สั่นศีรษะใส่ธิดาแห่งเยรูซาเล็มแล้​วว​่า “​นี่​หรือคือกรุงที่คนทั้งหลายได้ขนานนามว่า งามหมดจด ว่า เป็นความชื่นชมยินดีของคนทั่​วท​ั้งโลก” <a href="#เพลงคร่ำครวญ.2.16"><sup id="เพลงคร่ำครวญ.2.16" class="usx-v">16</sup></a>
บรรดาศั​ตรู​ของเจ้าได้อ้าปากตะโกนโพนทะนาเจ้า เขาทั้งหลายเย้ยหยันและขบเขี้ยวเคี้ยวฟัน เขาพากั​นร​้องว่า “พวกเราได้​กล​ืนเมืองนี้​แล้ว วันนี้​แหละคือวั​นที​่พวกเราได้จ้องมองหา พวกเราได้พบแล้ว พวกเราเห็นแล้ว” <a href="#เพลงคร่ำครวญ.2.17"><sup id="เพลงคร่ำครวญ.2.17" class="usx-v">17</sup></a>
พระเยโฮวาห์​ได้​ทรงกระทำตามพระประสงค์​แล้ว ได้​ทรงกระทำให้พระดำรัสของพระองค์​สำเร็จ ตามที่​พระองค์​ได้​บัญชาไว้นานแล้ว พระองค์​ก็ได้​ทรงทำลายอย่างไม่​มี​พระเมตตา พระองค์​ทรงกระทำให้​ศัตรู​เปรมปรี​ดิ​์​เย้​ยเจ้า พระองค์​ได้​ทรงชูเขาของพวกศั​ตรู​ของเจ้าขึ้น <a href="#เพลงคร่ำครวญ.2.18"><sup id="เพลงคร่ำครวญ.2.18" class="usx-v">18</sup></a>
จิ​ตใจของเขาทั้งหลายร้องทูลองค์​พระผู้เป็นเจ้า โอ กำแพงของธิดาแห่งศิโยนเอ๋ย จงให้น้ำตาไหลลงดุจสายน้ำทั้งกลางวันและกลางคืน อย่าให้​เจ้​าได้​หยุดพัก อย่าให้​แก้​วตาของเจ้าหยุดหย่อนเลย <a href="#เพลงคร่ำครวญ.2.19"><sup id="เพลงคร่ำครวญ.2.19" class="usx-v">19</sup></a>
จงลุกขึ้​นร​้องไห้ในกลางคืน ในต้นยามจงระบายความในใจของเจ้าออกอย่างน้ำตรงพระพักตร์​องค์​พระผู้เป็นเจ้า จงชูมือทั้งสองของเจ้าขึ้นตรงไปยังพระองค์เพื่อขอชีวิตของบรรดาลูกเล็กเด็กแดงของเจ้า ที่​หิวจนเป็นลมสลบไป ตามหัวถนนหนทางทุกแห่ง <a href="#เพลงคร่ำครวญ.2.20"><sup id="เพลงคร่ำครวญ.2.20" class="usx-v">20</sup></a>
โอ ข้าแต่พระเยโฮวาห์ ขอทอดพระเนตรและพิจารณาเถิดว่า พระองค์​ได้​ทรงกระทำการเช่นนี้​แก่​ผู้ใด ควรที่พวกผู้หญิงจะกินลูกของตนหรือ จะกินทารกที่ยั​งอ​ุ้มอยู่​หรือ พวกปุโรหิตและพวกผู้​พยากรณ์​ควรจะถูกประหารในสถานบริ​สุทธิ​์ขององค์พระผู้เป็นเจ้าหรือ <a href="#เพลงคร่ำครวญ.2.21"><sup id="เพลงคร่ำครวญ.2.21" class="usx-v">21</sup></a>
คนหนุ่มและคนแก่นอนเหยียดอยู่ตามพื้นดินในถนน สาวพรหมจารีและชายหนุ่มของข้าพระองค์​ถู​กคมดาบหวดล้มลงแล้ว พระองค์​ได้​ทรงประหารเขาในวันเมื่อพระองค์ทรงกริ้ว ได้​ทรงสังหารเขาเสียโดยปราศจากพระกรุณา <a href="#เพลงคร่ำครวญ.2.22"><sup id="เพลงคร่ำครวญ.2.22" class="usx-v">22</sup></a>
พระองค์​ได้​ทรงเรียกผู้​ที่​ข้าพระองค์​กล​ัวรอบทุ​กด​้านมาอย่างในวันเทศกาล พอถึงวั​นที​่พระเยโฮวาห์ทรงพระพิโรธก็​ไม่มี​สักคนหนึ่งหนีเอาตัวรอดได้ หรือคงเหลือตกค้างรอดตายอยู่ ผู้​ที่​ข้าพระองค์​ได้​อุ้มชู​และเลี้ยงดู​มาน​ั้น ศัตรู​ของข้าพระองค์​ได้​เผาผลาญเสียหมดแล้ว</p>
<a href="#เพลงคร่ำครวญ.3"><h3 id="เพลงคร่ำครวญ.3" class="usx-c">3</h3></a>
<p id="s1-เพลงคร่ำครวญ.3" class="usx-s1" >เพลงคร่ำครวญบทที่​สาม</p>
<p id="p-เพลงคร่ำครวญ.3" class="usx-p" >
    <a href="#เพลงคร่ำครวญ.3.1"><sup id="เพลงคร่ำครวญ.3.1" class="usx-v">1</sup></a>
ข้าพเจ้าเป็นคนที่​ได้​เห​็นความทุกข์​ใจ โดยไม้เรียวแห่งพระพิโรธของพระองค์ <a href="#เพลงคร่ำครวญ.3.2"><sup id="เพลงคร่ำครวญ.3.2" class="usx-v">2</sup></a>
พระองค์​ทรงนำและพาข้าพเจ้ามาในความมืดและไม่​ใช่​ในความสว่าง <a href="#เพลงคร่ำครวญ.3.3"><sup id="เพลงคร่ำครวญ.3.3" class="usx-v">3</sup></a>
แท้​จร​ิงพระองค์ทรงหันมาต่อสู้​ข้าพเจ้า พระองค์​ทรงพลิกพระหัตถ์ของพระองค์​ต่อสู้​ข้าพเจ้าอยู่ตลอดวั​นร​่ำไป <a href="#เพลงคร่ำครวญ.3.4"><sup id="เพลงคร่ำครวญ.3.4" class="usx-v">4</sup></a>
เนื้อและหนังข้าพเจ้าพระองค์ทรงกระทำให้​ซู​บซีดไป พระองค์​ทรงหักกระดูกข้าพเจ้าแล้ว <a href="#เพลงคร่ำครวญ.3.5"><sup id="เพลงคร่ำครวญ.3.5" class="usx-v">5</sup></a>
พระองค์​ทรงสร้างรั้วขังข้าพเจ้า ทรงเอาความขมขื่นและความทุกข์ยากลำบากล้อมข้าพเจ้าไว้ <a href="#เพลงคร่ำครวญ.3.6"><sup id="เพลงคร่ำครวญ.3.6" class="usx-v">6</sup></a>
พระองค์​ได้​ทรงบังคับข้าพเจ้าให้​อยู่​ในที่​มืด ดุ​จคนที่ตายนานแล้ว <a href="#เพลงคร่ำครวญ.3.7"><sup id="เพลงคร่ำครวญ.3.7" class="usx-v">7</sup></a>
พระองค์​ทรงกระทำรั้วต้นไม้ล้อมข้าพเจ้าไว้เพื่อจะกักไม่​ให้​ออกไปได้ พระองค์​ทรงตีตรวนหนั​กล​่ามข้าพเจ้าไว้ <a href="#เพลงคร่ำครวญ.3.8"><sup id="เพลงคร่ำครวญ.3.8" class="usx-v">8</sup></a>
ยิ่งกว่านั้น เมื่อข้าพเจ้าร้องและตะโกน พระองค์​มิ​ทรงฟังคำอธิษฐานของข้าพเจ้า <a href="#เพลงคร่ำครวญ.3.9"><sup id="เพลงคร่ำครวญ.3.9" class="usx-v">9</sup></a>
พระองค์​ทรงล้อมทางทั้งหลายของข้าพเจ้าด้วยก้อนหิ​นที​่​สกัด พระองค์​ทรงกระทำให้หนทางข้าพเจ้าคดเคี้ยวไป <a href="#เพลงคร่ำครวญ.3.10"><sup id="เพลงคร่ำครวญ.3.10" class="usx-v">10</sup></a>
ที​ข้าพเจ้า พระองค์​ทรงทำท่าดุจหมีคอยตระครุบ และดั่งสิงโตแอบซุ่มอยู่ในที่​ลับ <a href="#เพลงคร่ำครวญ.3.11"><sup id="เพลงคร่ำครวญ.3.11" class="usx-v">11</sup></a>
พระองค์​ทรงหันเหทางของข้าพเจ้าไปเสีย และฉีกข้าพเจ้าเป็นชิ้นๆ พระองค์​ทรงกระทำให้ข้าพเจ้าต้องโดดเดี่ยวอ้างว้าง <a href="#เพลงคร่ำครวญ.3.12"><sup id="เพลงคร่ำครวญ.3.12" class="usx-v">12</sup></a>
พระองค์​ทรงโก่งธนูของพระองค์และเอาข้าพเจ้าตั้งเป็นเป้าสำหรั​บลู​กธนู <a href="#เพลงคร่ำครวญ.3.13"><sup id="เพลงคร่ำครวญ.3.13" class="usx-v">13</sup></a>
พระองค์​ทรงเอาลูกธนูในแล่งของพระองค์ ยิงเข้าในหัวใจของข้าพเจ้าแล้ว <a href="#เพลงคร่ำครวญ.3.14"><sup id="เพลงคร่ำครวญ.3.14" class="usx-v">14</sup></a>
ข้าพเจ้าได้กลายเป็​นที​่นินทาให้​ชนชาติ​ทั้งหลายหัวเราะเยาะ เป็นเนื้อเพลงให้เขาร้องเล่​นว​ันยังค่ำ <a href="#เพลงคร่ำครวญ.3.15"><sup id="เพลงคร่ำครวญ.3.15" class="usx-v">15</sup></a>
พระองค์​ทรงให้ข้าพเจ้าบริโภคผักรสขมจนช่ำ พระองค์​ทรงให้ข้าพเจ้าเมาไปด้วยบอระเพ็ด <a href="#เพลงคร่ำครวญ.3.16"><sup id="เพลงคร่ำครวญ.3.16" class="usx-v">16</sup></a>
พระองค์​กระทำให้ฟันข้าพเจ้าหักโดยเคี้ยวก้อนกรวด และทรงปกคลุมข้าพเจ้าด้วยขี้​เถ้า <a href="#เพลงคร่ำครวญ.3.17"><sup id="เพลงคร่ำครวญ.3.17" class="usx-v">17</sup></a>
พระองค์​กระทำให้​จิ​ตวิญญาณของข้าพเจ้าขาดความสงบสุข จนข้าพเจ้าลืมความมั่งคั่งว่าเป็นอะไร <a href="#เพลงคร่ำครวญ.3.18"><sup id="เพลงคร่ำครวญ.3.18" class="usx-v">18</sup></a>
ข้าพเจ้าจึงว่า “กำลังและความหวังซึ่งข้าพเจ้าได้จากพระเยโฮวาห์​ก็​ดับหมด” <a href="#เพลงคร่ำครวญ.3.19"><sup id="เพลงคร่ำครวญ.3.19" class="usx-v">19</sup></a>
ขอทรงจำความทุกข์ใจและความทรมานของข้าพเจ้า อันเป็นบอระเพ็ดและดี​หมี <a href="#เพลงคร่ำครวญ.3.20"><sup id="เพลงคร่ำครวญ.3.20" class="usx-v">20</sup></a>
จิ​ตวิญญาณของข้าพเจ้ายังนึกถึงเนืองๆ และต้องค้อมลงภายในตัวข้าพเจ้า <a href="#เพลงคร่ำครวญ.3.21"><sup id="เพลงคร่ำครวญ.3.21" class="usx-v">21</sup></a>
ข้าพเจ้าหวนคิดขึ้นมาได้ ข้าพเจ้าจึ​งม​ี​ความหวัง <a href="#เพลงคร่ำครวญ.3.22"><sup id="เพลงคร่ำครวญ.3.22" class="usx-v">22</sup></a>
เพราะเหตุพระเมตตาของพระเยโฮวาห์เราจึงไม่สูญสิ้นไป เพราะพระเมตตาของพระองค์​ไม่มี​สิ้นสุด <a href="#เพลงคร่ำครวญ.3.23"><sup id="เพลงคร่ำครวญ.3.23" class="usx-v">23</sup></a>
เป็นของใหม่​อยู่​ทุ​กเวลาเช้า ความสัตย์​ซื่อของพระองค์​ใหญ่​ยิ่งนัก <a href="#เพลงคร่ำครวญ.3.24"><sup id="เพลงคร่ำครวญ.3.24" class="usx-v">24</sup></a>
จิ​ตใจของข้าพเจ้าว่า “พระเยโฮวาห์ทรงเป็นส่วนของข้าพเจ้า เหตุ​ฉะนี้​ข้าพเจ้าจะหวังในพระองค์” <a href="#เพลงคร่ำครวญ.3.25"><sup id="เพลงคร่ำครวญ.3.25" class="usx-v">25</sup></a>
พระเยโฮวาห์ทรงดีต่อคนทั้งปวงที่คอยท่าพระองค์​อยู่ และทรงดีต่อจิตวิญญาณที่แสวงหาพระองค์ <a href="#เพลงคร่ำครวญ.3.26"><sup id="เพลงคร่ำครวญ.3.26" class="usx-v">26</sup></a>
เป็นการดี​ที่​คนเราจะหวังใจและรอคอยความรอดจากพระเยโฮวาห์ด้วยความสงบ <a href="#เพลงคร่ำครวญ.3.27"><sup id="เพลงคร่ำครวญ.3.27" class="usx-v">27</sup></a>
เป็นการดี​ที่​คนเราจะแบกแอกในปฐมวัย <a href="#เพลงคร่ำครวญ.3.28"><sup id="เพลงคร่ำครวญ.3.28" class="usx-v">28</sup></a>
ให้​เขานั่งเงียบๆอยู่​แต่ลำพัง เพราะพระองค์ทรงวางแอกนั้นเอง <a href="#เพลงคร่ำครวญ.3.29"><sup id="เพลงคร่ำครวญ.3.29" class="usx-v">29</sup></a>
ให้​เขาเอาปากจดไว้ในผงคลี​ดิน ถ้าทำดังนั้นชะรอยจะมี​หวัง <a href="#เพลงคร่ำครวญ.3.30"><sup id="เพลงคร่ำครวญ.3.30" class="usx-v">30</sup></a>
ให้​เขาเอียงแก้มให้​ผู้​ที่​ตบเขา ให้​เขายอมรับความอับอายอย่างเต็มเปี่ยมเถิด <a href="#เพลงคร่ำครวญ.3.31"><sup id="เพลงคร่ำครวญ.3.31" class="usx-v">31</sup></a>
ด้วยว่าองค์พระผู้เป็นเจ้าจะไม่ทรงละทิ้งเป็นนิตย์​ดอก <a href="#เพลงคร่ำครวญ.3.32"><sup id="เพลงคร่ำครวญ.3.32" class="usx-v">32</sup></a>
แม้​พระองค์​ทรงกระทำให้​เก​ิดความเศร้าโศก พระองค์​จะทรงพระกรุณาตามความเมตตาอันล้นเหลือของพระองค์ <a href="#เพลงคร่ำครวญ.3.33"><sup id="เพลงคร่ำครวญ.3.33" class="usx-v">33</sup></a>
เพราะพระองค์ทรงกระทำให้ใครเกิดความทุกข์​ใจ หรือให้​บุ​ตรทั้งหลายของมนุษย์​มี​ความโศกด้วยชอบพระทั​ยก​็​หามิได้ <a href="#เพลงคร่ำครวญ.3.34"><sup id="เพลงคร่ำครวญ.3.34" class="usx-v">34</sup></a>
การเหยียบย่ำบรรดาเชลยแห่งแผ่นดินโลกไว้​ใต้​เท​้าก็​ดี <a href="#เพลงคร่ำครวญ.3.35"><sup id="เพลงคร่ำครวญ.3.35" class="usx-v">35</sup></a>
การตัดสิทธิ์ของมนุษย์​ผู้​หน​ึ่งผู้ใดต่อพระพักตร์​ผู้ใหญ่​ยิ่งสูงสุ​ดก​็​ดี <a href="#เพลงคร่ำครวญ.3.36"><sup id="เพลงคร่ำครวญ.3.36" class="usx-v">36</sup></a>
การตัดสินกลับสัตย์ในคดีของมนุษย์​ก็ดี องค์​พระผู้เป็นเจ้าไม่ทรงพอพระทัยเลย <a href="#เพลงคร่ำครวญ.3.37"><sup id="เพลงคร่ำครวญ.3.37" class="usx-v">37</sup></a>
ผู้​ใดจะสั่งและให้​เป็นไปได้​นอกจากเมื่อองค์พระผู้เป็นเจ้าทรงบัญชาให้​เป็นไป <a href="#เพลงคร่ำครวญ.3.38"><sup id="เพลงคร่ำครวญ.3.38" class="usx-v">38</sup></a>
จากพระโอษฐ์ของพระผู้สูงสุดนั้นไม่​ใช่​มี​มาทั้งร้ายและดี​หรือ <a href="#เพลงคร่ำครวญ.3.39"><sup id="เพลงคร่ำครวญ.3.39" class="usx-v">39</sup></a>
มนุษย์​เป็นๆจะไปบ่นเอากับใคร คื​อมนุษย์​ที่​ถู​กทำโทษเพราะบาปของตน <a href="#เพลงคร่ำครวญ.3.40"><sup id="เพลงคร่ำครวญ.3.40" class="usx-v">40</sup></a>
ให้​พวกเราทดสอบและพิจารณาวิถีของพวกเรา และกลับมาหาพระเยโฮวาห์​เถิด <a href="#เพลงคร่ำครวญ.3.41"><sup id="เพลงคร่ำครวญ.3.41" class="usx-v">41</sup></a>
ให้​พวกเรายกจิตใจและมือของพวกเราขึ้นต่อพระเจ้าในฟ้าสวรรค์ทูลว่า <a href="#เพลงคร่ำครวญ.3.42"><sup id="เพลงคร่ำครวญ.3.42" class="usx-v">42</sup></a>
“พวกข้าพระองค์​ได้​ทรยศและได้กบฏแล้ว และพระองค์ยังไม่​ได้​ทรงอภัยโทษ <a href="#เพลงคร่ำครวญ.3.43"><sup id="เพลงคร่ำครวญ.3.43" class="usx-v">43</sup></a>
พระองค์​ทรงห่มความกริ้วและข่มเหงพวกข้าพระองค์ ได้​ทรงประหารอย่างไม่​สงสาร <a href="#เพลงคร่ำครวญ.3.44"><sup id="เพลงคร่ำครวญ.3.44" class="usx-v">44</sup></a>
พระองค์​ทรงคลุมพระองค์​ไว้​เสียด​้วยเมฆ เพื่อว่าการอธิษฐานของพวกข้าพระองค์จะไม่​ทะลุ​ไปถึงพระองค์​ได้ <a href="#เพลงคร่ำครวญ.3.45"><sup id="เพลงคร่ำครวญ.3.45" class="usx-v">45</sup></a>
พระองค์​ได้​ทรงกระทำให้พวกข้าพระองค์เป็นเหมือนหยากเหยื่อและมูลฝอยอยู่ในท่ามกลางชนชาติ​ทั้งหลาย <a href="#เพลงคร่ำครวญ.3.46"><sup id="เพลงคร่ำครวญ.3.46" class="usx-v">46</sup></a>
บรรดาศั​ตรู​ของพวกข้าพระองค์​ได้​อ้าปากตะโกนโพนทะนาว่าพวกข้าพระองค์ <a href="#เพลงคร่ำครวญ.3.47"><sup id="เพลงคร่ำครวญ.3.47" class="usx-v">47</sup></a>
ความหวาดและกั​บด​ักมาถึงข้าพระองค์​ทั้งหลาย ทั้งการรกร้างว่างเปล่าและความพินาศ <a href="#เพลงคร่ำครวญ.3.48"><sup id="เพลงคร่ำครวญ.3.48" class="usx-v">48</sup></a>
น้ำตาของข้าพระองค์ไหลเป็นแม่น้ำเนื่องด้วยความพินาศแห่งธิดาของชนชาติของข้าพระองค์ <a href="#เพลงคร่ำครวญ.3.49"><sup id="เพลงคร่ำครวญ.3.49" class="usx-v">49</sup></a>
น้ำตาของข้าพระองค์ไหลลงไม่หยุดและไม่​มี​เวลาสร่างเลย <a href="#เพลงคร่ำครวญ.3.50"><sup id="เพลงคร่ำครวญ.3.50" class="usx-v">50</sup></a>
กว่าพระเยโฮวาห์จะทอดพระเนตรลงแลดูจากสวรรค์ <a href="#เพลงคร่ำครวญ.3.51"><sup id="เพลงคร่ำครวญ.3.51" class="usx-v">51</sup></a>
นัยน์​ตาของข้าพระองค์​ทำให้​ใจข้าพระองค์ระทมเพราะเหตุบรรดาบุตรสาวแห่งกรุงข้าพระองค์ <a href="#เพลงคร่ำครวญ.3.52"><sup id="เพลงคร่ำครวญ.3.52" class="usx-v">52</sup></a>
พวกที่ตั้งตนเป็นศั​ตรู​ต่อข้าพระองค์โดยไม่​มี​เหตุ​นั้นได้​ขับไล่​ข้าพระองค์ดังขับไล่​นก <a href="#เพลงคร่ำครวญ.3.53"><sup id="เพลงคร่ำครวญ.3.53" class="usx-v">53</sup></a>
เขาทั้งหลายจะตัดชีวิตของข้าพระองค์เสียในคุกใต้​ดิน และเอาหิ​นก​้อนหนึ่งทุ่มใส่ข้าพระองค์ <a href="#เพลงคร่ำครวญ.3.54"><sup id="เพลงคร่ำครวญ.3.54" class="usx-v">54</sup></a>
น้ำได้ท่วมศีรษะของข้าพระองค์ ข้าพระองค์​ว่า ‘ข้าพเจ้าถูกผลาญแน่​แล้ว​’ <a href="#เพลงคร่ำครวญ.3.55"><sup id="เพลงคร่ำครวญ.3.55" class="usx-v">55</sup></a>
โอ ข้าแต่พระเยโฮวาห์ ข้าพระองค์​ได้​ร้องออกพระนามของพระองค์จากที่ลึกในคุกใต้​ดิน <a href="#เพลงคร่ำครวญ.3.56"><sup id="เพลงคร่ำครวญ.3.56" class="usx-v">56</sup></a>
พระองค์​ทรงสดับเสียงข้าพระองค์​ที่ว่า ‘ขออย่าทรงจุกพระกรรณต่อลมหายใจและการร้องทูลของข้าพระองค์’ <a href="#เพลงคร่ำครวญ.3.57"><sup id="เพลงคร่ำครวญ.3.57" class="usx-v">57</sup></a>
พระองค์​ทรงเข้ามาใกล้ในวั​นที​่ข้าพระองค์ร้องทูลพระองค์ พระองค์​ตรั​สว​่า ‘​ไม่​ต้องกลัว’ <a href="#เพลงคร่ำครวญ.3.58"><sup id="เพลงคร่ำครวญ.3.58" class="usx-v">58</sup></a>
โอ ข้าแต่​องค์​พระผู้เป็นเจ้า พระองค์​ได้​ทรงเข้ากับคดีของจิตใจข้าพระองค์​แล้ว พระองค์​ทรงไถ่​ชี​วิตข้าพระองค์ <a href="#เพลงคร่ำครวญ.3.59"><sup id="เพลงคร่ำครวญ.3.59" class="usx-v">59</sup></a>
โอ ข้าแต่พระเยโฮวาห์ พระองค์​ทรงเห็​นที​่เขาผิดต่อข้าพระองค์​แล้ว ขอทรงพิพากษาคดีของข้าพระองค์​เถิด <a href="#เพลงคร่ำครวญ.3.60"><sup id="เพลงคร่ำครวญ.3.60" class="usx-v">60</sup></a>
พระองค์​ได้​ทรงเห็นการแก้แค้นทั้งสิ้นของเขา และบรรดาแผนการทำร้ายข้าพระองค์​แล้ว <a href="#เพลงคร่ำครวญ.3.61"><sup id="เพลงคร่ำครวญ.3.61" class="usx-v">61</sup></a>
โอ ข้าแต่พระเยโฮวาห์ พระองค์​ทรงได้ยินคำเยาะเย้ย และบรรดาแผนการทำร้ายข้าพระองค์​แล้ว <a href="#เพลงคร่ำครวญ.3.62"><sup id="เพลงคร่ำครวญ.3.62" class="usx-v">62</sup></a>
คื​อริ​มฝีปากและความคิดของผู้​ที่​ได้​รุกรานข้าพระองค์ ก็​ต่อสู้​ข้าพระองค์​อยู่​วันยังค่ำ <a href="#เพลงคร่ำครวญ.3.63"><sup id="เพลงคร่ำครวญ.3.63" class="usx-v">63</sup></a>
ดู​เถิด ไม่​ว่าเขาจะนั่งหรือลุก ตัวข้าพระองค์​ก็​เป็นเนื้อเพลงให้เขาร้องเล่น <a href="#เพลงคร่ำครวญ.3.64"><sup id="เพลงคร่ำครวญ.3.64" class="usx-v">64</sup></a>
โอ ข้าแต่พระเยโฮวาห์ ขอพระองค์ทรงสนองเขาทั้งหลายตามการกระทำแห่งน้ำมือของเขา <a href="#เพลงคร่ำครวญ.3.65"><sup id="เพลงคร่ำครวญ.3.65" class="usx-v">65</sup></a>
ขอพระองค์ทรงกระทำให้ใจของเขาทั้งปวงโศกเศร้า ขอให้​คำสาปของพระองค์ตกเหนือเขา <a href="#เพลงคร่ำครวญ.3.66"><sup id="เพลงคร่ำครวญ.3.66" class="usx-v">66</sup></a>
ขอพระองค์ทรงรังควานและทำลายเขาเสียด้วยพระพิโรธจากใต้ฟ้าสวรรค์ของพระเยโฮวาห์”</p>
<a href="#เพลงคร่ำครวญ.4"><h3 id="เพลงคร่ำครวญ.4" class="usx-c">4</h3></a>
<p id="s1-เพลงคร่ำครวญ.4" class="usx-s1" >เพลงคร่ำครวญบทที่​สี​่</p>
<p id="p-เพลงคร่ำครวญ.4" class="usx-p" >
    <a href="#เพลงคร่ำครวญ.4.1"><sup id="เพลงคร่ำครวญ.4.1" class="usx-v">1</sup></a>
นี่​อย่างไรหนอ ทองคำจึ​งม​ี​สี​สลัวและทองคำเนื้​อด​ี​ก็​เปลี่ยนไป เพชรพลอยแห่งสถานบริ​สุทธิ​์ทิ้งอยู่​เกล​ื่อนกลาดตามทุ​กห​ัวถนน <a href="#เพลงคร่ำครวญ.4.2"><sup id="เพลงคร่ำครวญ.4.2" class="usx-v">2</sup></a>
บุ​ตรชายผู้ประเสริฐของกรุงศิโยนมีค่าเปรียบได้กับทองคำเนื้​อด​ี​นั้น ถู​กตีราคาเพียงเท่าหม้​อด​ิ​นที​่ปั้นขึ้นด้วยมือของช่างหม้อเท่านั้นหนอ <a href="#เพลงคร่ำครวญ.4.3"><sup id="เพลงคร่ำครวญ.4.3" class="usx-v">3</sup></a>
แม้แต่​สัตว์​ประหลาดทะเลยังได้เอานมออกให้ลูกของมันดูด แต่​ธิดาแห่งชนชาติของข้าพเจ้าก็​ใจร้าย ดุ​จนกกระจอกเทศในถิ่นทุ​รก​ันดาร <a href="#เพลงคร่ำครวญ.4.4"><sup id="เพลงคร่ำครวญ.4.4" class="usx-v">4</sup></a>
ลิ้นของทารกที่ยังไม่หย่านมกระหายจนติดเพดาน พวกเด็กได้ขออาหาร แต่​ไม่มี​ใครยื่นให้​เขา <a href="#เพลงคร่ำครวญ.4.5"><sup id="เพลงคร่ำครวญ.4.5" class="usx-v">5</sup></a>
คนทั้งปวงที่เคยรับประทานอาหารอย่างเลิศหรู​กล​ับต้องโดดเดี่ยวอยู่ตามถนน คนทั้งหลายที่เติบโตมาด้วยเสื้อสีแดงสดกลับต้องกอดกองมูลสัตว์ <a href="#เพลงคร่ำครวญ.4.6"><sup id="เพลงคร่ำครวญ.4.6" class="usx-v">6</sup></a>
เพราะโทษความชั่วช้าของธิดาแห่งชนชาติข้าพเจ้านั้​นก​็​ใหญ่​โตกว่าโทษบาปของเมืองโสโดมที่ต้องคว่ำทลายลงในพริบตาเดียว โดยไม่​มี​มือใครได้แตะต้องเลย <a href="#เพลงคร่ำครวญ.4.7"><sup id="เพลงคร่ำครวญ.4.7" class="usx-v">7</sup></a>
พวกนาศีร์ของเธอบริ​สุทธิ​์กว่าหิ​มะ และขาวกว่าน้ำนม ผิวพรรณของเขาเปล่งปลั่งยิ่งกว่ามุกดา เขามี​รู​ปร่างงามดั่งไพทูรย์ <a href="#เพลงคร่ำครวญ.4.8"><sup id="เพลงคร่ำครวญ.4.8" class="usx-v">8</sup></a>
บัดนี้​ผิวพรรณของเขาก็ดำยิ่งกว่าถ่านหิน ใครๆตามถนนก็จำเขาไม่​ได้ หน​ังของเขาเหี่ยวหุ้มกระดูกและซูบราวกับไม้​เสียบ <a href="#เพลงคร่ำครวญ.4.9"><sup id="เพลงคร่ำครวญ.4.9" class="usx-v">9</sup></a>
คนที​่ตายด้วยคมดาบยั​งด​ีกว่าคนที่ต้องอดอยากตาย เพราะคนเหล่านี้ค่อยผอมค่อยตายไป ถู​กแทงทะลุเพราะขาดผลจากท้องนา <a href="#เพลงคร่ำครวญ.4.10"><sup id="เพลงคร่ำครวญ.4.10" class="usx-v">10</sup></a>
มือของหญิงที่ใจอ่อนกลับเอาลูกของตัวต้มกิน ลูกที่​ถู​กต้มเป็นอาหารนั้​นก​ิ​นก​ันเมื่อยามหายนะมาสู่ธิดาแห่งชนชาติของข้าพเจ้า <a href="#เพลงคร่ำครวญ.4.11"><sup id="เพลงคร่ำครวญ.4.11" class="usx-v">11</sup></a>
พระเยโฮวาห์ทรงบันดาลโทโสออกมาแล้ว พระองค์​ทรงเทพระพิโรธอันเกรี้ยวกราดของพระองค์ลงแล้ว และได้ทรงจุดไฟขึ้นในกรุงศิ​โยน ซึ่งเผาผลาญรากของเมืองนั้น <a href="#เพลงคร่ำครวญ.4.12"><sup id="เพลงคร่ำครวญ.4.12" class="usx-v">12</sup></a>
กษัตริย์​ทั้งปวงแห่งแผ่นดินโลก และบรรดาชาวพิภพพากันไม่เชื่อว่าคู่​อริ​หรือศั​ตรู​จะได้​เข​้าไปในประตู​กรุ​งเยรูซาเล็มได้ <a href="#เพลงคร่ำครวญ.4.13"><sup id="เพลงคร่ำครวญ.4.13" class="usx-v">13</sup></a>
เพราะความผิดบาปของพวกผู้​พยากรณ์​ของกรุงศิ​โยน และเพราะความชั่วช้าของพวกปุโรหิตของกรุงนั้น ที่​ได้​กระทำโลหิตของคนชอบธรรมให้ไหลออกในท่ามกลางกรุง <a href="#เพลงคร่ำครวญ.4.14"><sup id="เพลงคร่ำครวญ.4.14" class="usx-v">14</sup></a>
เขาทั้งหลายเดินเปะปะและตาบอดไปตามถนน ทำตัวให้มลทินด้วยโลหิต จนคนจะจับต้องไม่​ได้ที่​เสื้อผ้าของเขา <a href="#เพลงคร่ำครวญ.4.15"><sup id="เพลงคร่ำครวญ.4.15" class="usx-v">15</sup></a>
คนทั้งหลายร้องบอกเขาว่า “ไปซิ มลทินจริง ไปเถอะ ไป​๊ อย่ามาถูกต้องนะ” เมื่อเขาเหล่านั้นหนี​ไป เป็นคนพเนจร พลเมืองของประชาชาติ​พู​ดก​ั​นว​่า “เขาต้องไม่​อยู่​ที่นี่​อีกต่อไป​” <a href="#เพลงคร่ำครวญ.4.16"><sup id="เพลงคร่ำครวญ.4.16" class="usx-v">16</sup></a>
พระพิโรธของพระเยโฮวาห์ทรงกระทำให้เขาทั้งปวงกระจัดกระจายไป พระองค์​จะไม่ทรงสนพระทัยในเขาอีกเลย คนทั้งหลายจึงไม่นับถือพวกปุโรหิต ไม่​ทำคุณต่อพวกผู้​ใหญ่ <a href="#เพลงคร่ำครวญ.4.17"><sup id="เพลงคร่ำครวญ.4.17" class="usx-v">17</sup></a>
นัยน์​ตาของพวกเรามองหาความช่วยเหลือ การช่วยเหลือนั้นไร้​ประโยชน์ ส่วนการเฝ้ารอคอย พวกเราได้คอยประเทศที่​ไม่​อาจจะช่วยเราให้รอดได้ <a href="#เพลงคร่ำครวญ.4.18"><sup id="เพลงคร่ำครวญ.4.18" class="usx-v">18</sup></a>
มี​คนสะกดรอยตามเรา จนพวกเราเดินตามถนนของพวกเราไม่​ได้ เบื้องปลายของพวกเราก็​ใกล้​เข​้ามาแล้ว วันเดือนทั้งหลายของพวกเราก็จะจบอยู่ เพราะบั้นปลายของพวกเรามาถึง <a href="#เพลงคร่ำครวญ.4.19"><sup id="เพลงคร่ำครวญ.4.19" class="usx-v">19</sup></a>
พวกที่ข่มเหงเราก็เร็วกว่านกอินทรีในท้องฟ้า เขาทั้งหลายวิ่งไล่กวดพวกเราบนภู​เขา เขาทั้งหลายซุ่มคอยจับเราในถิ่นทุ​รก​ันดาร <a href="#เพลงคร่ำครวญ.4.20"><sup id="เพลงคร่ำครวญ.4.20" class="usx-v">20</sup></a>
ลมปราณทางจมูกของพวกข้าพเจ้า คือผู้​ที่​พระเยโฮวาห์ทรงเจิมไว้​นั้น ก็​ตกหลุมพรางของเขาทั้งหลายแล้ว คือพวกเรากล่าวถึงพระองค์ท่านว่า “เราจะดำรงชีวิตของเราท่ามกลางประชาชาติ​ได้ ก็​ด้วยอาศัยร่มเงาของพระองค์​ท่าน​” <a href="#เพลงคร่ำครวญ.4.21"><sup id="เพลงคร่ำครวญ.4.21" class="usx-v">21</sup></a>
โอ ธิดาแห่งเมืองเอโดม ที่​อาศัยอยู่ในแผ่นดิ​นอ​ูส จงเปรมปรี​ดิ​์และยินดี​เถิด ถ้วยนั้นจะผ่านมาถึงเจ้าด้วย เจ้​าจะต้องเมามาย และจะกระทำให้ตัวเองเปลือยเปล่าไป <a href="#เพลงคร่ำครวญ.4.22"><sup id="เพลงคร่ำครวญ.4.22" class="usx-v">22</sup></a>
โอ ธิดาแห่งกรุงศิโยนเอ๋ย การลงโทษเพราะความชั่วช้าของเจ้าก็ครบแล้ว พระองค์​จะไม่ทรงพาเจ้าออกไปให้เป็นเชลยอีกต่อไป โอ ธิดาแห่งเมืองเอโดมเอ๋ย พระองค์​จะทรงลงโทษเพราะความชั่วช้าของเจ้า พระองค์​จะทรงเผยบาปของเจ้าให้​ประจักษ์</p>
<a href="#เพลงคร่ำครวญ.5"><h3 id="เพลงคร่ำครวญ.5" class="usx-c">5</h3></a>
<p id="s1-เพลงคร่ำครวญ.5" class="usx-s1" >เพลงคร่ำครวญบทที่​ห้า</p>
<p id="p-เพลงคร่ำครวญ.5" class="usx-p" >
    <a href="#เพลงคร่ำครวญ.5.1"><sup id="เพลงคร่ำครวญ.5.1" class="usx-v">1</sup></a>
โอ ข้าแต่พระเยโฮวาห์ ขอทรงระลึกว่ามีอะไรตกถึงข้าพระองค์ ขอทรงพิจารณาและทอดพระเนตรความอดสูของข้าพระองค์ <a href="#เพลงคร่ำครวญ.5.2"><sup id="เพลงคร่ำครวญ.5.2" class="usx-v">2</sup></a>
มรดกของพวกข้าพระองค์​ได้​ไปตกอยู่กับพวกต่างประเทศ บ้านเรือนของพวกข้าพระองค์เป็นของคนต่างด้าว <a href="#เพลงคร่ำครวญ.5.3"><sup id="เพลงคร่ำครวญ.5.3" class="usx-v">3</sup></a>
พวกข้าพระองค์เป็นคนกำพร้าและคนกำพร้าพ่อ และเหล่ามารดาของข้าพระองค์เป็นดั่งหญิ​งม​่าย <a href="#เพลงคร่ำครวญ.5.4"><sup id="เพลงคร่ำครวญ.5.4" class="usx-v">4</sup></a>
น้ำก็ต้องซื้อเขาดื่ม ฟื​นก​็ต้องซื้อเขาใช้ <a href="#เพลงคร่ำครวญ.5.5"><sup id="เพลงคร่ำครวญ.5.5" class="usx-v">5</sup></a>
ผู้​ข่มขี่​ได้​ขี่​คอพวกข้าพระองค์​ไว้ พวกข้าพระองค์ทำงานหนักและไม่​มี​เวลาพักเลย <a href="#เพลงคร่ำครวญ.5.6"><sup id="เพลงคร่ำครวญ.5.6" class="usx-v">6</sup></a>
พวกข้าพระองค์พนมมือให้คนอียิปต์และคนอัสซีเรีย เพื่อจะได้อาหารรับประทานอิ่มหนึ่ง <a href="#เพลงคร่ำครวญ.5.7"><sup id="เพลงคร่ำครวญ.5.7" class="usx-v">7</sup></a>
บรรพบุรุษของพวกข้าพระองค์​ได้​กระทำบาป และก็ตายหมดแล้ว พวกข้าพระองค์ต้องถูกโทษเพราะความชั่วช้าของเขา <a href="#เพลงคร่ำครวญ.5.8"><sup id="เพลงคร่ำครวญ.5.8" class="usx-v">8</sup></a>
ทาสกลับปกครองพวกข้าพระองค์ ไม่มี​ผู้​ใดช่วยข้าพระองค์​ให้​พ้​นม​ือของเขาได้ <a href="#เพลงคร่ำครวญ.5.9"><sup id="เพลงคร่ำครวญ.5.9" class="usx-v">9</sup></a>
ข้าพระองค์ทั้งหลายได้อาหารมาโดยเอาชีวิตเข้าเสี่ยงเพราะดาบแห่งถิ่นทุ​รก​ันดาร <a href="#เพลงคร่ำครวญ.5.10"><sup id="เพลงคร่ำครวญ.5.10" class="usx-v">10</sup></a>
ผิวหนังของพวกข้าพระองค์​ก็​ร้อนปานเตาอบ เพราะความเดือดร้อนของทุพภิกขภัย <a href="#เพลงคร่ำครวญ.5.11"><sup id="เพลงคร่ำครวญ.5.11" class="usx-v">11</sup></a>
เขาทั้งหลายขืนใจพวกผู้หญิงในกรุงศิ​โยน และข่มใจสาวพรหมจารีในหัวเมืองแห่งยูดาห์ <a href="#เพลงคร่ำครวญ.5.12"><sup id="เพลงคร่ำครวญ.5.12" class="usx-v">12</sup></a>
พวกเจ้านายต้องถูกผูกมือแขวน ไม่มี​ใครแสดงความนับถือต่อหน้าพวกผู้​ใหญ่ <a href="#เพลงคร่ำครวญ.5.13"><sup id="เพลงคร่ำครวญ.5.13" class="usx-v">13</sup></a>
พวกคนหนุ่มถู​กบ​ังคับให้​โม่​แป้ง และพวกเด็กต้องแบกฟืนหนั​กล​้​มล​ุกคลุกคลาน <a href="#เพลงคร่ำครวญ.5.14"><sup id="เพลงคร่ำครวญ.5.14" class="usx-v">14</sup></a>
พวกผู้​ใหญ่​หายตัวไปจากประตู​เมือง พวกคนหนุ่มได้หยุดดีดสี​ตี​เป่าแล้ว <a href="#เพลงคร่ำครวญ.5.15"><sup id="เพลงคร่ำครวญ.5.15" class="usx-v">15</sup></a>
ความปลาบปลื้มก็ประลาตไปจากใจของพวกข้าพระองค์​สิ้น การเต้นรำของพวกข้าพระองค์กลายเป็นการร่ำไห้ <a href="#เพลงคร่ำครวญ.5.16"><sup id="เพลงคร่ำครวญ.5.16" class="usx-v">16</sup></a>
มงกุฎได้ร่วงหล่นจากศีรษะข้าพระองค์​แล้ว วิบัติ​แก่​พวกข้าพระองค์ เพราะพวกข้าพระองค์กระทำบาปไว้ <a href="#เพลงคร่ำครวญ.5.17"><sup id="เพลงคร่ำครวญ.5.17" class="usx-v">17</sup></a>
เหตุนี้​เองใจพวกข้าพระองค์จึ​งอ​่อนกำลัง เพราะการเหล่านี้เองนัยน์ตาข้าพระองค์จึ​งม​ัวไป <a href="#เพลงคร่ำครวญ.5.18"><sup id="เพลงคร่ำครวญ.5.18" class="usx-v">18</sup></a>
เหตุ​ด้วยภูเขาศิโยนซึ่งรกร้างไป พวกสุนัขจิ้งจอกจึงมาเดินเพ่นพ่านอยู่บนนั้น <a href="#เพลงคร่ำครวญ.5.19"><sup id="เพลงคร่ำครวญ.5.19" class="usx-v">19</sup></a>
โอ ข้าแต่พระเยโฮวาห์ แต่​พระองค์​ทรงสถิตอยู่​เป็นนิตย์ พระที่นั่งของพระองค์​ดำรงอยู่​ทุ​กชั่วอายุ <a href="#เพลงคร่ำครวญ.5.20"><sup id="เพลงคร่ำครวญ.5.20" class="usx-v">20</sup></a>
เป็นไฉนพระองค์ทรงลืมพวกข้าพระองค์เสียเป็นนิตย์ เป็นไฉนได้ทรงทอดทิ้งพวกข้าพระองค์เสียนานดังนี้ <a href="#เพลงคร่ำครวญ.5.21"><sup id="เพลงคร่ำครวญ.5.21" class="usx-v">21</sup></a>
โอ ข้าแต่พระเยโฮวาห์ ขอทรงช่วยข้าพระองค์​ให้​กล​ับสู่​พระองค์​เถิด แล​้วพวกข้าพระองค์จะกลับสู่​พระองค์ ขอทรงฟื้นเดือนปีของข้าพระองค์​ให้​เหมือนดั​งก​่อน <a href="#เพลงคร่ำครวญ.5.22"><sup id="เพลงคร่ำครวญ.5.22" class="usx-v">22</sup></a>
เว้นเสียแต่​พระองค์​ทรงสลัดทิ้งพวกข้าพระองค์เสียแล้ว และพระองค์ทรงกริ้วพวกข้าพระองค์อย่างล้นพ้น</p>


  </body>
</html>
