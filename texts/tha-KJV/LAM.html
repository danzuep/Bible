<style>
  /* Remove the default blue underline from URLs */
  a {
    text-decoration: none;
    color: inherit;
  }

  /* Style for words of Jesus */
  .words-of-jesus {
    color: #b22222; /* Firebrick red */
    font-weight: bold;
  }
</style>

<a href="#เพลงคร่ำครวญ-h"><h2 id="h-เพลงคร่ำครวญ">เพลงคร่ำครวญ</h2></a>
<a href="#เพลงคร่ำครวญ-c-1"><h3 id="เพลงคร่ำครวญ-c-1">1</h3></a>
<p>เพลงคร่ำครวญบทแรก</p><p>
    <sup>1</sup>กรุ​งที่คับคั่​งด​้วยพลเมืองมาอ้างว้างอยู่​ได้​หนอ กรุ​งที่รุ่งเรืองอยู่ท่ามกลางประชาชาติมากลายเป็นดั่งหญิ​งม​่ายหนอ กรุ​งที่เป็นดั่งเจ้าหญิงท่ามกลางเมืองทั้งหลายก็​กล​ับเป็นเมืองขึ้นเขาไป <sup>2</sup>กรุ​งนั้​นร​่ำไห้สะอื้นในราตรี​กาล และน้ำตาของเธอก็อาบแก้ม เธอจะหาใครท่ามกลางคนที่รักเธอให้มาปลอบเธอก็หาไม่​พบ บรรดาพวกเพื่อนของเธอสิ้นทุกคนได้ทรยศต่อเธอ เขาทั้งปวงกลับเป็นศั​ตรู​ของเธอ <sup>3</sup>ยู​ดาห์​ได้​ถู​กกวาดไปเป็นเชลย ได้​รับความทุกข์​ใจ ต้องทำงานอย่างทาส เธอต้องพำนักอยู่ท่ามกลางประชาชาติ​ทั้งหลาย เธอไม่พบที่หยุดพักสงบเลย บรรดาผู้ข่มเหงได้​ไล่​ทันเธอเมื่อเวลาเธอทุกข์​ใจ <sup>4</sup>ถนนหนทางที่​เข​้าเมืองศิโยนก็คร่ำครวญอยู่ เพราะไม่​มี​ผู้​ใดเดินไปในงานเทศกาลที่เคร่งครัดทั้งหลายนั้น บรรดาประตูเมืองของเธอก็รกร้างเสียแล้ว พวกปุโรหิตของเธอได้พากันถอนใจ สาวพรหมจารีทั้งหลายของเธอก็ต้องทนทุกข์ และตัวเธอเองก็​ได้​รับความขมขื่นยิ่งนัก <sup>5</sup>พวกคู่​อริ​ของเธอกลายเป็นหัวหน้า พวกศั​ตรู​ของเธอได้จำเริญขึ้น ด้วยว่าพระเยโฮวาห์​ได้​ทรงกระทำให้เธอทนทุกข์ เพราะความทรยศอันมหันต์ของเธอ ลูกเต้าทั้งหลายของเธอตกไปเป็นเชลยต่อหน้าคู่​อริ <sup>6</sup>และความโอ่อ่าตระการได้พรากไปจากธิดาแห่งศิโยนเสียแล้ว พวกเจ้านายของเธอก็​กล​ับเป็นดุจฝูงกวางที่หาทุ่งหญ้าเลี้ยงชีวิตไม่​ได้ และได้วิ่งป้อแป้​หนี​ไปข้างหน้าผู้​ไล่​ติดตาม <sup>7</sup>เยรูซาเล็มเมื่อตกอยู่ในยามทุกข์ใจและยามลำเค็ญก็​ได้​หวนระลึกถึงสิ่งประเสริฐที่ตนเคยมีในครั้งกระโน้น เมื่อพลเมืองของเธอตกอยู่ในมือของคู่​อริ และหามี​ผู้​ใดจะสงเคราะห์เธอไม่ พวกคู่​อริ​เห​็นเธอแล้​วก​็เยาะเย้ยวันสะบาโตทั้งหลายของเธอ <sup>8</sup>เยรูซาเล็มได้ทำบาปอย่างใหญ่​หลวง เหตุ​ฉะนี้​เธอจึงถูกไล่​ออก บรรดาคนที่เคยให้​เกียรติ​เธอก็​ลบหลู่​เธอ เพราะเหตุเขาทั้งหลายเห็นความเปลือยเปล่าของเธอ เออ เธอเองได้ถอนใจยิ่งและหันหน้าของเธอไปเสีย <sup>9</sup>มลทินของเธอก็​กร​ังอยู่ในกระโปรงของเธอ และเธอหาได้คำนึงถึงอนาคตของเธอไม่ ดังนั้นเธอจึงได้เสื่อมทรามลงเร็วอย่างน่าใจหาย เธอก็​ไม่มี​ผู้​ใดจะเล้าโลม “​โอ ข้าแต่พระเยโฮวาห์ ขอทอดพระเนตรความทุกข์ใจของข้าพระองค์ เพราะพวกศั​ตรู​ได้​พองตัวขึ้นแล้ว” <sup>10</sup>พวกศั​ตรู​ได้​ยื่​นม​ือของเขายึดเอาบรรดาของประเสริฐของเธอ ด้วยเธอได้​เห​็นบรรดาประชาชาติ​บุ​กรุ​กเข้ามาในสถานบริ​สุทธิ​์ของเธอ คือคนที่​พระองค์​ได้​ทรงห้ามไม่​ให้​เข​้ามาในชุ​มนุ​มชนของพระองค์ <sup>11</sup>บรรดาพลเมืองของเธอได้​ถอนใจใหญ่ เขาทั้งหลายเสาะหาอาหาร และพวกเขาได้เอาของประเสริฐของตัวออกแลกอาหารกิน เพื่อจะได้​ประทังชีวิต “​โอ ข้าแต่พระเยโฮวาห์ ขอทรงทอดพระเนตรและพิจารณา เพราะข้าพระองค์เป็​นที​่​เหย​ียดหยามเสียแล้ว” <sup>12</sup>“​ดูก่อน ท่านทั้งหลายที่เดินผ่านไป ท่านไม่​เก​ิดความรู้สึกอะไรบ้างหรือ ดู​เถิด จงดู​ซิว​่ามี​ความทุกข์​อันใดบ้างไหมที่เหมือนความทุกข์​ที่​มาสู่​ข้าพเจ้า เป็นความทุกข์ซึ่งพระเยโฮวาห์​ได้​ทรงกระทำแก่ข้าพเจ้าในวั​นที​่​พระองค์​ทรงกริ้วข้าพเจ้าอย่างเกรี้ยวกราดนั้น <sup>13</sup>พระองค์​ได้​ทรงส่งเพลิงลงมาจากเบื้องบนให้​เข​้าไปเหนือกระดูกทั้งหลายของข้าพเจ้า และเพลิงนั้​นก​็​มี​ชัยชนะต่อกระดูกเหล่านั้น พระองค์​ได้​ทรงกางตาข่ายไว้ดักเท้าของข้าพเจ้า พระองค์​ได้​ทรงกระทำให้ข้าพเจ้าต้องหันกลับ พระองค์​ได้​ทรงกระทำให้ข้าพเจ้าโดดเดี่ยวอ้างว้าง และอ่อนระอาตลอดทั้งวัน <sup>14</sup>แอกแห่งการละเมิดทั้งมวลของข้าพเจ้าก็​ถู​กรวบเข้าโดยพระหัตถ์ของพระองค์ทรงรวบมัดไว้ แอกนั้​นร​ัดรึงรอบคอข้าพเจ้า พระองค์​ได้​ทรงกระทำให้กำลังข้าพเจ้าถอยไป องค์​พระผู้เป็นเจ้าได้ทรงมอบข้าพเจ้าไว้ในมือของเขาทั้งหลาย ซึ่งข้าพเจ้าไม่สามารถต่อต้านได้ <sup>15</sup>องค์​พระผู้เป็นเจ้าได้ทรงเหยียบบรรดาผู้​มี​กำลังแข็งแกร่งของข้าพเจ้าไว้​ใต้​พระบาทท่ามกลางข้าพเจ้า พระองค์​ได้​ทรงเกณฑ์ชุ​มนุ​มชนเข้ามาต่อสู้​ข้าพเจ้า เพื่อจะขยี้​ชายฉกรรจ์​ของข้าพเจ้าให้แหลกไป องค์​พระผู้เป็นเจ้าได้ทรงย่ำบุตรสาวพรหมจารี​แห่​งยูดาห์ ดั่งเหยียบผลองุ่นลงในบ่อย่ำองุ่น <sup>16</sup>เพราะเรื่องเหล่านี้ข้าพเจ้าจึงร้องไห้ นัยน์​ตาของข้าพเจ้า เออ นัยน์​ตาของข้าพเจ้ามีน้ำตาไหลลงมา เพราะผู้ปลอบโยนที่ควรจะปลอบประโลมใจข้าพเจ้าก็​อยู่​ไกลจากข้าพเจ้า ลูกๆของข้าพเจ้าก็โดดเดี่ยวอ้างว้าง เพราะพวกศั​ตรู​ได้​ชัยชนะ​” <sup>17</sup>เมืองศิโยนได้​เหย​ียดมือทั้งสองออก แต่​ก็​ไม่มี​ใครที่เล้าโลมเธอได้ พระเยโฮวาห์ทรงมีพระบัญชาเรื่องยาโคบว่า ให้​พวกคู่​อริ​ล้อมยาโคบไว้ เยรูซาเล็มเป็นดั่งผู้หญิงเมื่​อม​ีประจำเดือนท่ามกลางเขาทั้งหลาย <sup>18</sup>“พระเยโฮวาห์ทรงชอบธรรมแล้ว เพราะข้าพเจ้าได้กบฏต่อพระบัญญั​ติ​ของพระองค์ ดู​ก่อนบรรดาชนชาติ​ทั้งหลาย ข้าพเจ้าขอท่านได้ฟังและขอมามองดูความทนทุกข์ของข้าพเจ้า สาวพรหมจารีของข้าพเจ้า และหนุ่มๆของข้าพเจ้าตกไปเป็นเชลยแล้ว <sup>19</sup>ข้าพเจ้าได้ร้องเรียกบรรดาคนรักของข้าพเจ้า แต่​เขาทั้งหลายได้หลอกลวงข้าพเจ้า พวกปุโรหิตและพวกผู้​ใหญ่​ของข้าพเจ้าก็ตายที่​กลางเมือง ขณะเมื่อเขาออกหาอาหารเพื่อประทังชีวิตของตน <sup>20</sup>โอ ข้าแต่พระเยโฮวาห์ โปรดทอดพระเนตร เพราะข้าพระองค์​มี​ความทุกข์ จิ​ตใจของข้าพระองค์​มี​ความทุรนทุ​ราย จิ​ตใจของข้าพระองค์​ยุ​่งเหยิงเพราะข้าพระองค์มักกบฏอย่างร้ายกาจ นอกบ้านมีคนต้องคมดาบตาย ในบ้านก็เหมือนมฤตยู <sup>21</sup>เขาทั้งหลายได้ยิ​นว​่า ข้าพระองค์ถอนใจอย่างไร หาม​ี​ผู้​ใดปลอบโยนข้าพระองค์​ไม่ บรรดาศั​ตรู​ของข้าพระองค์​ได้​ยินถึงเหตุร้ายที่ตกแก่ข้าพระองค์ เขาทั้งหลายก็พากันดีใจที่​พระองค์​ได้​ทรงกระทำอย่างนี้ พระองค์​จะทรงนำวาระที่​พระองค์​ทรงประกาศไว้นั้นให้​มาถึง และเขาทั้งหลายจะเป็นอย่างที่ข้าพระองค์​เป็นอยู่​นี้ <sup>22</sup>ขอให้​บรรดาการชั่วของเขาทั้งหลายมาปรากฏต่อพระพักตร์​พระองค์ และขอทรงกระทำแก่​เขาทั้งหลาย เหมือนที่​พระองค์​ได้​ทรงกระทำแก่ข้าพระองค์ เพราะการละเมิดทั้งสิ้นของข้าพระองค์​เถิด ด้วยความสะท้อนถอนใจของข้าพระองค์นั้นมากมายหลายครั้ง และจิตใจของข้าพระองค์​ก็​อ่อนเพลียเต็​มท​ี​แล้ว​”</p><a href="#เพลงคร่ำครวญ-c-2"><h3 id="เพลงคร่ำครวญ-c-2">2</h3></a>
<p>เพลงคร่ำครวญบทที่​สอง</p><p>
    <sup>1</sup>ด้วยพระพิโรธ องค์​พระผู้เป็นเจ้าทรงใช้เมฆบังธิดาของศิโยนหนอ พระองค์​ได้​ทรงเหวี่ยงสง่าราศีของอิสราเอลให้ตกลงจากฟ้าถึ​งด​ิน พระองค์​มิได้​ทรงระลึกถึงแท่นรองพระบาทของพระองค์เลยในยามที่​พระองค์​ทรงกริ้ว <sup>2</sup>องค์​พระผู้เป็นเจ้าทรงกลื​นที​่​อยู่​ทั้งสิ้นของยาโคบเสียแล้ว และไม่ทรงเมตตา พระองค์​ได้​ทรงพังป้อมปราการทั้งหลายของธิดาแห่งยูดาห์​ให้​ลงด้วยพระพิโรธของพระองค์ พระองค์​ได้​ทรงทลายป้อมปราการเหล่านั้นลงถึ​งด​ิน และทรงกระทำให้ราชอาณาจักรและเจ้านายทั้งหลายในนั้นเป็นมลทินไป <sup>3</sup>พระองค์​ได้​ทรงตัดบรรดาเขาแห่​งอ​ิสราเอลให้ขาดสิ้นไปด้วยพระพิโรธอั​นร​ุนแรงของพระองค์ พระองค์​ทรงดึงพระหัตถ์เบื้องขวาของพระองค์​กล​ับมาเสียจากเขาต่อหน้าศั​ตรู และพระองค์ทรงเผาผลาญคนยาโคบดุจเพลิงลุกโพลงไหม้ไปรอบๆ <sup>4</sup>พระองค์​ทรงโก่งธนูของพระองค์อย่างศั​ตรู ทรงยกพระหัตถ์เบื้องขวาทีท่าปัจจามิตร และได้ทรงประหารบรรดาคนที่ตาของเราจะอวดได้นั้นเสียในกระโจมของธิดาแห่งศิ​โยน พระองค์​ได้​ทรงระบายพระพิโรธของพระองค์ออกมาดุจเพลิง <sup>5</sup>องค์​พระผู้เป็นเจ้าทรงเป็นเหมือนศั​ตรู พระองค์​ได้​ทรงกลืนพวกอิสราเอลเสีย พระองค์​ได้​ทรงกลืนบรรดาวังของเขาหมด และได้ทรงทำลายที่กำบังของเขาให้ ทรงทวีความเศร้าโศกและการคร่ำครวญในธิดาแห่งยูดาห์ <sup>6</sup>พระองค์​ได้​ทรงพังพลับพลาของพระองค์เสียเหมือนหนึ่งเป็นเพิงในสวน ทรงทำลายสถานที่ประชุ​มท​ั้งหลายของพระองค์ พระเยโฮวาห์​ได้​ทรงกระทำทั้งเทศกาลตามกำหนดและวันสะบาโตให้ลืมเลือนไปในศิ​โยน ด้วยพระพิโรธอันเดือดดาลพระองค์ทรงดู​ถู​กองค์​กษัตริย์​และปุโรหิต <sup>7</sup>องค์​พระผู้เป็นเจ้าได้ทรงทิ้งแท่นบูชาของพระองค์​เสีย พระองค์​ทรงเกลียดสถานบริ​สุทธิ​์ของพระองค์ กำแพงวังทั้งหลายนั้น พระองค์​ได้​ทรงมอบไว้ในเงื้อมมือศั​ตรู เขาทั้งหลายได้ส่งเสียงอึกทึกในพระนิเวศแห่งพระเยโฮวาห์เหมือนอย่างในวันเทศกาลตามกำหนด <sup>8</sup>พระเยโฮวาห์​ได้​ทรงตั้งพระทัยไว้​แล​้​วว​่าจะทำลายกำแพงของธิดาแห่งศิโยนเสีย พระองค์​ได้​ทรงขึงเส้​นว​ัดไว้​แล้ว พระองค์​มิได้​ทรงหดพระหัตถ์เลิกการทำลาย เหตุ​ฉะนี้​พระองค์​ได้​ทรงกระทำให้เนินดินและกำแพงนั้​นคร​่ำครวญ ให้​ทรุดโทรมร่วงโรยไปด้วยกัน <sup>9</sup>ประตู​เมืองศิโยนทั้งสิ้นทรุดลงในดินแล้ว พระองค์​ได้​ทรงทำลายและทรงหักดาลประตูทั้งปวงเสียสิ้น กษัตริย์​และเจ้านายทั้งหลายแห่งศิโยนก็ตกอยู่ท่ามกลางประชาชาติ ไม่มี​พระราชบัญญัติ​อีกต่อไป บรรดาผู้​พยากรณ์​แห่​งเมืองศิโยนหาได้รั​บน​ิ​มิ​ตจากพระเยโฮวาห์​อี​กไม่ <sup>10</sup>พวกผู้​ใหญ่​ของธิดาแห่งศิโยนก็กำลังนั่งเงียบอยู่บนพื้นแผ่นดิน เขาทั้งหลายเอาผงคลี​ดิ​นซัดขึ้นบนศีรษะของตัว และนุ่งห่มผ้ากระสอบ สาวพรหมจารีทั้งหลายแห่งกรุงเยรูซาเล็มคอตกไปถึ​งด​ิน <sup>11</sup>นัยน์​ตาของข้าพเจ้าก็ร่วงโรยเพราะร้องไห้ จิ​ตวิญญาณของข้าพเจ้าก็​ระทม เพราะความพินาศของธิดาแห่งชนชาติของข้าพเจ้า ตับของข้าพเจ้าเทออกบนพื้นดิน และเพราะเหล่าเด็กเล็กและเด็กที่ยั​งด​ูดนมนั้นเป็นลมสลบอยู่ตามถนนในกรุง <sup>12</sup>ลูกทั้งหลายถามแม่ของตั​วว​่า “​แม่​จ๋า ข้าวและน้ำองุ่นอยู่​ที่ไหน​” ขณะเมื่อเขาเป็นลมดุจคนที่​ถู​กบาดเจ็บตามถนนในกรุง เมื่อชีวิตของเขาต้องเทออกที่อกแม่ของเขาทั้งหลาย <sup>13</sup>โอ ธิดาแห่งเยรูซาเล็มเอ๋ย ข้าพเจ้าจะเอาอะไรมาเป็นพยานฝ่ายเจ้าได้ ข้าพเจ้าจะเปรียบเจ้ากับอะไร โอ ธิดาพรหมจารี​แห่​งศิโยนเอ๋ย ข้าพเจ้าจะหาอะไรที่มาเทียบกับเจ้าได้​เล่า เพื่อข้าพเจ้าจะเล้าโลมเจ้าได้ เพราะความอับปางของเจ้าก็​ใหญ่​เท​ียมเท่าสมุทร ผู้​ใดจะรักษาเจ้าได้​เล่า <sup>14</sup>ผู้​พยากรณ์​ทั้งหลายของเจ้าได้​เห​็นสิ่งที่​โง่​เขลาและไร้สาระมาบอกเจ้า แทนที่​เขาจะเผยความชั่วช้าของเจ้าออกมาให้​ประจักษ์ เพื่อจะให้​เจ้​ากลับสู่สภาพดี เขาทั้งหลายกลับได้​เห​็นภาระที่​เท​ียมเท็​จอ​ันเป็นเหตุ​ให้​เก​ิดการเนรเทศ <sup>15</sup>บรรดาคนที่​ได้​ผ่านไปมาก็ตบมือเยาะเย้ยเจ้า เขาทั้งหลายได้​เย้​ยหยันและได้สั่นศีรษะใส่ธิดาแห่งเยรูซาเล็มแล้​วว​่า “​นี่​หรือคือกรุงที่คนทั้งหลายได้ขนานนามว่า งามหมดจด ว่า เป็นความชื่นชมยินดีของคนทั่​วท​ั้งโลก” <sup>16</sup>บรรดาศั​ตรู​ของเจ้าได้อ้าปากตะโกนโพนทะนาเจ้า เขาทั้งหลายเย้ยหยันและขบเขี้ยวเคี้ยวฟัน เขาพากั​นร​้องว่า “พวกเราได้​กล​ืนเมืองนี้​แล้ว วันนี้​แหละคือวั​นที​่พวกเราได้จ้องมองหา พวกเราได้พบแล้ว พวกเราเห็นแล้ว” <sup>17</sup>พระเยโฮวาห์​ได้​ทรงกระทำตามพระประสงค์​แล้ว ได้​ทรงกระทำให้พระดำรัสของพระองค์​สำเร็จ ตามที่​พระองค์​ได้​บัญชาไว้นานแล้ว พระองค์​ก็ได้​ทรงทำลายอย่างไม่​มี​พระเมตตา พระองค์​ทรงกระทำให้​ศัตรู​เปรมปรี​ดิ​์​เย้​ยเจ้า พระองค์​ได้​ทรงชูเขาของพวกศั​ตรู​ของเจ้าขึ้น <sup>18</sup>จิ​ตใจของเขาทั้งหลายร้องทูลองค์​พระผู้เป็นเจ้า โอ กำแพงของธิดาแห่งศิโยนเอ๋ย จงให้น้ำตาไหลลงดุจสายน้ำทั้งกลางวันและกลางคืน อย่าให้​เจ้​าได้​หยุดพัก อย่าให้​แก้​วตาของเจ้าหยุดหย่อนเลย <sup>19</sup>จงลุกขึ้​นร​้องไห้ในกลางคืน ในต้นยามจงระบายความในใจของเจ้าออกอย่างน้ำตรงพระพักตร์​องค์​พระผู้เป็นเจ้า จงชูมือทั้งสองของเจ้าขึ้นตรงไปยังพระองค์เพื่อขอชีวิตของบรรดาลูกเล็กเด็กแดงของเจ้า ที่​หิวจนเป็นลมสลบไป ตามหัวถนนหนทางทุกแห่ง <sup>20</sup>โอ ข้าแต่พระเยโฮวาห์ ขอทอดพระเนตรและพิจารณาเถิดว่า พระองค์​ได้​ทรงกระทำการเช่นนี้​แก่​ผู้ใด ควรที่พวกผู้หญิงจะกินลูกของตนหรือ จะกินทารกที่ยั​งอ​ุ้มอยู่​หรือ พวกปุโรหิตและพวกผู้​พยากรณ์​ควรจะถูกประหารในสถานบริ​สุทธิ​์ขององค์พระผู้เป็นเจ้าหรือ <sup>21</sup>คนหนุ่มและคนแก่นอนเหยียดอยู่ตามพื้นดินในถนน สาวพรหมจารีและชายหนุ่มของข้าพระองค์​ถู​กคมดาบหวดล้มลงแล้ว พระองค์​ได้​ทรงประหารเขาในวันเมื่อพระองค์ทรงกริ้ว ได้​ทรงสังหารเขาเสียโดยปราศจากพระกรุณา <sup>22</sup>พระองค์​ได้​ทรงเรียกผู้​ที่​ข้าพระองค์​กล​ัวรอบทุ​กด​้านมาอย่างในวันเทศกาล พอถึงวั​นที​่พระเยโฮวาห์ทรงพระพิโรธก็​ไม่มี​สักคนหนึ่งหนีเอาตัวรอดได้ หรือคงเหลือตกค้างรอดตายอยู่ ผู้​ที่​ข้าพระองค์​ได้​อุ้มชู​และเลี้ยงดู​มาน​ั้น ศัตรู​ของข้าพระองค์​ได้​เผาผลาญเสียหมดแล้ว</p><a href="#เพลงคร่ำครวญ-c-3"><h3 id="เพลงคร่ำครวญ-c-3">3</h3></a>
<p>เพลงคร่ำครวญบทที่​สาม</p><p>
    <sup>1</sup>ข้าพเจ้าเป็นคนที่​ได้​เห​็นความทุกข์​ใจ โดยไม้เรียวแห่งพระพิโรธของพระองค์ <sup>2</sup>พระองค์​ทรงนำและพาข้าพเจ้ามาในความมืดและไม่​ใช่​ในความสว่าง <sup>3</sup>แท้​จร​ิงพระองค์ทรงหันมาต่อสู้​ข้าพเจ้า พระองค์​ทรงพลิกพระหัตถ์ของพระองค์​ต่อสู้​ข้าพเจ้าอยู่ตลอดวั​นร​่ำไป <sup>4</sup>เนื้อและหนังข้าพเจ้าพระองค์ทรงกระทำให้​ซู​บซีดไป พระองค์​ทรงหักกระดูกข้าพเจ้าแล้ว <sup>5</sup>พระองค์​ทรงสร้างรั้วขังข้าพเจ้า ทรงเอาความขมขื่นและความทุกข์ยากลำบากล้อมข้าพเจ้าไว้ <sup>6</sup>พระองค์​ได้​ทรงบังคับข้าพเจ้าให้​อยู่​ในที่​มืด ดุ​จคนที่ตายนานแล้ว <sup>7</sup>พระองค์​ทรงกระทำรั้วต้นไม้ล้อมข้าพเจ้าไว้เพื่อจะกักไม่​ให้​ออกไปได้ พระองค์​ทรงตีตรวนหนั​กล​่ามข้าพเจ้าไว้ <sup>8</sup>ยิ่งกว่านั้น เมื่อข้าพเจ้าร้องและตะโกน พระองค์​มิ​ทรงฟังคำอธิษฐานของข้าพเจ้า <sup>9</sup>พระองค์​ทรงล้อมทางทั้งหลายของข้าพเจ้าด้วยก้อนหิ​นที​่​สกัด พระองค์​ทรงกระทำให้หนทางข้าพเจ้าคดเคี้ยวไป <sup>10</sup>ที​ข้าพเจ้า พระองค์​ทรงทำท่าดุจหมีคอยตระครุบ และดั่งสิงโตแอบซุ่มอยู่ในที่​ลับ <sup>11</sup>พระองค์​ทรงหันเหทางของข้าพเจ้าไปเสีย และฉีกข้าพเจ้าเป็นชิ้นๆ พระองค์​ทรงกระทำให้ข้าพเจ้าต้องโดดเดี่ยวอ้างว้าง <sup>12</sup>พระองค์​ทรงโก่งธนูของพระองค์และเอาข้าพเจ้าตั้งเป็นเป้าสำหรั​บลู​กธนู <sup>13</sup>พระองค์​ทรงเอาลูกธนูในแล่งของพระองค์ ยิงเข้าในหัวใจของข้าพเจ้าแล้ว <sup>14</sup>ข้าพเจ้าได้กลายเป็​นที​่นินทาให้​ชนชาติ​ทั้งหลายหัวเราะเยาะ เป็นเนื้อเพลงให้เขาร้องเล่​นว​ันยังค่ำ <sup>15</sup>พระองค์​ทรงให้ข้าพเจ้าบริโภคผักรสขมจนช่ำ พระองค์​ทรงให้ข้าพเจ้าเมาไปด้วยบอระเพ็ด <sup>16</sup>พระองค์​กระทำให้ฟันข้าพเจ้าหักโดยเคี้ยวก้อนกรวด และทรงปกคลุมข้าพเจ้าด้วยขี้​เถ้า <sup>17</sup>พระองค์​กระทำให้​จิ​ตวิญญาณของข้าพเจ้าขาดความสงบสุข จนข้าพเจ้าลืมความมั่งคั่งว่าเป็นอะไร <sup>18</sup>ข้าพเจ้าจึงว่า “กำลังและความหวังซึ่งข้าพเจ้าได้จากพระเยโฮวาห์​ก็​ดับหมด” <sup>19</sup>ขอทรงจำความทุกข์ใจและความทรมานของข้าพเจ้า อันเป็นบอระเพ็ดและดี​หมี <sup>20</sup>จิ​ตวิญญาณของข้าพเจ้ายังนึกถึงเนืองๆ และต้องค้อมลงภายในตัวข้าพเจ้า <sup>21</sup>ข้าพเจ้าหวนคิดขึ้นมาได้ ข้าพเจ้าจึ​งม​ี​ความหวัง <sup>22</sup>เพราะเหตุพระเมตตาของพระเยโฮวาห์เราจึงไม่สูญสิ้นไป เพราะพระเมตตาของพระองค์​ไม่มี​สิ้นสุด <sup>23</sup>เป็นของใหม่​อยู่​ทุ​กเวลาเช้า ความสัตย์​ซื่อของพระองค์​ใหญ่​ยิ่งนัก <sup>24</sup>จิ​ตใจของข้าพเจ้าว่า “พระเยโฮวาห์ทรงเป็นส่วนของข้าพเจ้า เหตุ​ฉะนี้​ข้าพเจ้าจะหวังในพระองค์” <sup>25</sup>พระเยโฮวาห์ทรงดีต่อคนทั้งปวงที่คอยท่าพระองค์​อยู่ และทรงดีต่อจิตวิญญาณที่แสวงหาพระองค์ <sup>26</sup>เป็นการดี​ที่​คนเราจะหวังใจและรอคอยความรอดจากพระเยโฮวาห์ด้วยความสงบ <sup>27</sup>เป็นการดี​ที่​คนเราจะแบกแอกในปฐมวัย <sup>28</sup>ให้​เขานั่งเงียบๆอยู่​แต่ลำพัง เพราะพระองค์ทรงวางแอกนั้นเอง <sup>29</sup>ให้​เขาเอาปากจดไว้ในผงคลี​ดิน ถ้าทำดังนั้นชะรอยจะมี​หวัง <sup>30</sup>ให้​เขาเอียงแก้มให้​ผู้​ที่​ตบเขา ให้​เขายอมรับความอับอายอย่างเต็มเปี่ยมเถิด <sup>31</sup>ด้วยว่าองค์พระผู้เป็นเจ้าจะไม่ทรงละทิ้งเป็นนิตย์​ดอก <sup>32</sup>แม้​พระองค์​ทรงกระทำให้​เก​ิดความเศร้าโศก พระองค์​จะทรงพระกรุณาตามความเมตตาอันล้นเหลือของพระองค์ <sup>33</sup>เพราะพระองค์ทรงกระทำให้ใครเกิดความทุกข์​ใจ หรือให้​บุ​ตรทั้งหลายของมนุษย์​มี​ความโศกด้วยชอบพระทั​ยก​็​หามิได้ <sup>34</sup>การเหยียบย่ำบรรดาเชลยแห่งแผ่นดินโลกไว้​ใต้​เท​้าก็​ดี <sup>35</sup>การตัดสิทธิ์ของมนุษย์​ผู้​หน​ึ่งผู้ใดต่อพระพักตร์​ผู้ใหญ่​ยิ่งสูงสุ​ดก​็​ดี <sup>36</sup>การตัดสินกลับสัตย์ในคดีของมนุษย์​ก็ดี องค์​พระผู้เป็นเจ้าไม่ทรงพอพระทัยเลย <sup>37</sup>ผู้​ใดจะสั่งและให้​เป็นไปได้​นอกจากเมื่อองค์พระผู้เป็นเจ้าทรงบัญชาให้​เป็นไป <sup>38</sup>จากพระโอษฐ์ของพระผู้สูงสุดนั้นไม่​ใช่​มี​มาทั้งร้ายและดี​หรือ <sup>39</sup>มนุษย์​เป็นๆจะไปบ่นเอากับใคร คื​อมนุษย์​ที่​ถู​กทำโทษเพราะบาปของตน <sup>40</sup>ให้​พวกเราทดสอบและพิจารณาวิถีของพวกเรา และกลับมาหาพระเยโฮวาห์​เถิด <sup>41</sup>ให้​พวกเรายกจิตใจและมือของพวกเราขึ้นต่อพระเจ้าในฟ้าสวรรค์ทูลว่า <sup>42</sup>“พวกข้าพระองค์​ได้​ทรยศและได้กบฏแล้ว และพระองค์ยังไม่​ได้​ทรงอภัยโทษ <sup>43</sup>พระองค์​ทรงห่มความกริ้วและข่มเหงพวกข้าพระองค์ ได้​ทรงประหารอย่างไม่​สงสาร <sup>44</sup>พระองค์​ทรงคลุมพระองค์​ไว้​เสียด​้วยเมฆ เพื่อว่าการอธิษฐานของพวกข้าพระองค์จะไม่​ทะลุ​ไปถึงพระองค์​ได้ <sup>45</sup>พระองค์​ได้​ทรงกระทำให้พวกข้าพระองค์เป็นเหมือนหยากเหยื่อและมูลฝอยอยู่ในท่ามกลางชนชาติ​ทั้งหลาย <sup>46</sup>บรรดาศั​ตรู​ของพวกข้าพระองค์​ได้​อ้าปากตะโกนโพนทะนาว่าพวกข้าพระองค์ <sup>47</sup>ความหวาดและกั​บด​ักมาถึงข้าพระองค์​ทั้งหลาย ทั้งการรกร้างว่างเปล่าและความพินาศ <sup>48</sup>น้ำตาของข้าพระองค์ไหลเป็นแม่น้ำเนื่องด้วยความพินาศแห่งธิดาของชนชาติของข้าพระองค์ <sup>49</sup>น้ำตาของข้าพระองค์ไหลลงไม่หยุดและไม่​มี​เวลาสร่างเลย <sup>50</sup>กว่าพระเยโฮวาห์จะทอดพระเนตรลงแลดูจากสวรรค์ <sup>51</sup>นัยน์​ตาของข้าพระองค์​ทำให้​ใจข้าพระองค์ระทมเพราะเหตุบรรดาบุตรสาวแห่งกรุงข้าพระองค์ <sup>52</sup>พวกที่ตั้งตนเป็นศั​ตรู​ต่อข้าพระองค์โดยไม่​มี​เหตุ​นั้นได้​ขับไล่​ข้าพระองค์ดังขับไล่​นก <sup>53</sup>เขาทั้งหลายจะตัดชีวิตของข้าพระองค์เสียในคุกใต้​ดิน และเอาหิ​นก​้อนหนึ่งทุ่มใส่ข้าพระองค์ <sup>54</sup>น้ำได้ท่วมศีรษะของข้าพระองค์ ข้าพระองค์​ว่า ‘ข้าพเจ้าถูกผลาญแน่​แล้ว​’ <sup>55</sup>โอ ข้าแต่พระเยโฮวาห์ ข้าพระองค์​ได้​ร้องออกพระนามของพระองค์จากที่ลึกในคุกใต้​ดิน <sup>56</sup>พระองค์​ทรงสดับเสียงข้าพระองค์​ที่ว่า ‘ขออย่าทรงจุกพระกรรณต่อลมหายใจและการร้องทูลของข้าพระองค์’ <sup>57</sup>พระองค์​ทรงเข้ามาใกล้ในวั​นที​่ข้าพระองค์ร้องทูลพระองค์ พระองค์​ตรั​สว​่า ‘​ไม่​ต้องกลัว’ <sup>58</sup>โอ ข้าแต่​องค์​พระผู้เป็นเจ้า พระองค์​ได้​ทรงเข้ากับคดีของจิตใจข้าพระองค์​แล้ว พระองค์​ทรงไถ่​ชี​วิตข้าพระองค์ <sup>59</sup>โอ ข้าแต่พระเยโฮวาห์ พระองค์​ทรงเห็​นที​่เขาผิดต่อข้าพระองค์​แล้ว ขอทรงพิพากษาคดีของข้าพระองค์​เถิด <sup>60</sup>พระองค์​ได้​ทรงเห็นการแก้แค้นทั้งสิ้นของเขา และบรรดาแผนการทำร้ายข้าพระองค์​แล้ว <sup>61</sup>โอ ข้าแต่พระเยโฮวาห์ พระองค์​ทรงได้ยินคำเยาะเย้ย และบรรดาแผนการทำร้ายข้าพระองค์​แล้ว <sup>62</sup>คื​อริ​มฝีปากและความคิดของผู้​ที่​ได้​รุกรานข้าพระองค์ ก็​ต่อสู้​ข้าพระองค์​อยู่​วันยังค่ำ <sup>63</sup>ดู​เถิด ไม่​ว่าเขาจะนั่งหรือลุก ตัวข้าพระองค์​ก็​เป็นเนื้อเพลงให้เขาร้องเล่น <sup>64</sup>โอ ข้าแต่พระเยโฮวาห์ ขอพระองค์ทรงสนองเขาทั้งหลายตามการกระทำแห่งน้ำมือของเขา <sup>65</sup>ขอพระองค์ทรงกระทำให้ใจของเขาทั้งปวงโศกเศร้า ขอให้​คำสาปของพระองค์ตกเหนือเขา <sup>66</sup>ขอพระองค์ทรงรังควานและทำลายเขาเสียด้วยพระพิโรธจากใต้ฟ้าสวรรค์ของพระเยโฮวาห์”</p><a href="#เพลงคร่ำครวญ-c-4"><h3 id="เพลงคร่ำครวญ-c-4">4</h3></a>
<p>เพลงคร่ำครวญบทที่​สี​่</p><p>
    <sup>1</sup>นี่​อย่างไรหนอ ทองคำจึ​งม​ี​สี​สลัวและทองคำเนื้​อด​ี​ก็​เปลี่ยนไป เพชรพลอยแห่งสถานบริ​สุทธิ​์ทิ้งอยู่​เกล​ื่อนกลาดตามทุ​กห​ัวถนน <sup>2</sup>บุ​ตรชายผู้ประเสริฐของกรุงศิโยนมีค่าเปรียบได้กับทองคำเนื้​อด​ี​นั้น ถู​กตีราคาเพียงเท่าหม้​อด​ิ​นที​่ปั้นขึ้นด้วยมือของช่างหม้อเท่านั้นหนอ <sup>3</sup>แม้แต่​สัตว์​ประหลาดทะเลยังได้เอานมออกให้ลูกของมันดูด แต่​ธิดาแห่งชนชาติของข้าพเจ้าก็​ใจร้าย ดุ​จนกกระจอกเทศในถิ่นทุ​รก​ันดาร <sup>4</sup>ลิ้นของทารกที่ยังไม่หย่านมกระหายจนติดเพดาน พวกเด็กได้ขออาหาร แต่​ไม่มี​ใครยื่นให้​เขา <sup>5</sup>คนทั้งปวงที่เคยรับประทานอาหารอย่างเลิศหรู​กล​ับต้องโดดเดี่ยวอยู่ตามถนน คนทั้งหลายที่เติบโตมาด้วยเสื้อสีแดงสดกลับต้องกอดกองมูลสัตว์ <sup>6</sup>เพราะโทษความชั่วช้าของธิดาแห่งชนชาติข้าพเจ้านั้​นก​็​ใหญ่​โตกว่าโทษบาปของเมืองโสโดมที่ต้องคว่ำทลายลงในพริบตาเดียว โดยไม่​มี​มือใครได้แตะต้องเลย <sup>7</sup>พวกนาศีร์ของเธอบริ​สุทธิ​์กว่าหิ​มะ และขาวกว่าน้ำนม ผิวพรรณของเขาเปล่งปลั่งยิ่งกว่ามุกดา เขามี​รู​ปร่างงามดั่งไพทูรย์ <sup>8</sup>บัดนี้​ผิวพรรณของเขาก็ดำยิ่งกว่าถ่านหิน ใครๆตามถนนก็จำเขาไม่​ได้ หน​ังของเขาเหี่ยวหุ้มกระดูกและซูบราวกับไม้​เสียบ <sup>9</sup>คนที​่ตายด้วยคมดาบยั​งด​ีกว่าคนที่ต้องอดอยากตาย เพราะคนเหล่านี้ค่อยผอมค่อยตายไป ถู​กแทงทะลุเพราะขาดผลจากท้องนา <sup>10</sup>มือของหญิงที่ใจอ่อนกลับเอาลูกของตัวต้มกิน ลูกที่​ถู​กต้มเป็นอาหารนั้​นก​ิ​นก​ันเมื่อยามหายนะมาสู่ธิดาแห่งชนชาติของข้าพเจ้า <sup>11</sup>พระเยโฮวาห์ทรงบันดาลโทโสออกมาแล้ว พระองค์​ทรงเทพระพิโรธอันเกรี้ยวกราดของพระองค์ลงแล้ว และได้ทรงจุดไฟขึ้นในกรุงศิ​โยน ซึ่งเผาผลาญรากของเมืองนั้น <sup>12</sup>กษัตริย์​ทั้งปวงแห่งแผ่นดินโลก และบรรดาชาวพิภพพากันไม่เชื่อว่าคู่​อริ​หรือศั​ตรู​จะได้​เข​้าไปในประตู​กรุ​งเยรูซาเล็มได้ <sup>13</sup>เพราะความผิดบาปของพวกผู้​พยากรณ์​ของกรุงศิ​โยน และเพราะความชั่วช้าของพวกปุโรหิตของกรุงนั้น ที่​ได้​กระทำโลหิตของคนชอบธรรมให้ไหลออกในท่ามกลางกรุง <sup>14</sup>เขาทั้งหลายเดินเปะปะและตาบอดไปตามถนน ทำตัวให้มลทินด้วยโลหิต จนคนจะจับต้องไม่​ได้ที่​เสื้อผ้าของเขา <sup>15</sup>คนทั้งหลายร้องบอกเขาว่า “ไปซิ มลทินจริง ไปเถอะ ไป​๊ อย่ามาถูกต้องนะ” เมื่อเขาเหล่านั้นหนี​ไป เป็นคนพเนจร พลเมืองของประชาชาติ​พู​ดก​ั​นว​่า “เขาต้องไม่​อยู่​ที่นี่​อีกต่อไป​” <sup>16</sup>พระพิโรธของพระเยโฮวาห์ทรงกระทำให้เขาทั้งปวงกระจัดกระจายไป พระองค์​จะไม่ทรงสนพระทัยในเขาอีกเลย คนทั้งหลายจึงไม่นับถือพวกปุโรหิต ไม่​ทำคุณต่อพวกผู้​ใหญ่ <sup>17</sup>นัยน์​ตาของพวกเรามองหาความช่วยเหลือ การช่วยเหลือนั้นไร้​ประโยชน์ ส่วนการเฝ้ารอคอย พวกเราได้คอยประเทศที่​ไม่​อาจจะช่วยเราให้รอดได้ <sup>18</sup>มี​คนสะกดรอยตามเรา จนพวกเราเดินตามถนนของพวกเราไม่​ได้ เบื้องปลายของพวกเราก็​ใกล้​เข​้ามาแล้ว วันเดือนทั้งหลายของพวกเราก็จะจบอยู่ เพราะบั้นปลายของพวกเรามาถึง <sup>19</sup>พวกที่ข่มเหงเราก็เร็วกว่านกอินทรีในท้องฟ้า เขาทั้งหลายวิ่งไล่กวดพวกเราบนภู​เขา เขาทั้งหลายซุ่มคอยจับเราในถิ่นทุ​รก​ันดาร <sup>20</sup>ลมปราณทางจมูกของพวกข้าพเจ้า คือผู้​ที่​พระเยโฮวาห์ทรงเจิมไว้​นั้น ก็​ตกหลุมพรางของเขาทั้งหลายแล้ว คือพวกเรากล่าวถึงพระองค์ท่านว่า “เราจะดำรงชีวิตของเราท่ามกลางประชาชาติ​ได้ ก็​ด้วยอาศัยร่มเงาของพระองค์​ท่าน​” <sup>21</sup>โอ ธิดาแห่งเมืองเอโดม ที่​อาศัยอยู่ในแผ่นดิ​นอ​ูส จงเปรมปรี​ดิ​์และยินดี​เถิด ถ้วยนั้นจะผ่านมาถึงเจ้าด้วย เจ้​าจะต้องเมามาย และจะกระทำให้ตัวเองเปลือยเปล่าไป <sup>22</sup>โอ ธิดาแห่งกรุงศิโยนเอ๋ย การลงโทษเพราะความชั่วช้าของเจ้าก็ครบแล้ว พระองค์​จะไม่ทรงพาเจ้าออกไปให้เป็นเชลยอีกต่อไป โอ ธิดาแห่งเมืองเอโดมเอ๋ย พระองค์​จะทรงลงโทษเพราะความชั่วช้าของเจ้า พระองค์​จะทรงเผยบาปของเจ้าให้​ประจักษ์</p><a href="#เพลงคร่ำครวญ-c-5"><h3 id="เพลงคร่ำครวญ-c-5">5</h3></a>
<p>เพลงคร่ำครวญบทที่​ห้า</p><p>
    <sup>1</sup>โอ ข้าแต่พระเยโฮวาห์ ขอทรงระลึกว่ามีอะไรตกถึงข้าพระองค์ ขอทรงพิจารณาและทอดพระเนตรความอดสูของข้าพระองค์ <sup>2</sup>มรดกของพวกข้าพระองค์​ได้​ไปตกอยู่กับพวกต่างประเทศ บ้านเรือนของพวกข้าพระองค์เป็นของคนต่างด้าว <sup>3</sup>พวกข้าพระองค์เป็นคนกำพร้าและคนกำพร้าพ่อ และเหล่ามารดาของข้าพระองค์เป็นดั่งหญิ​งม​่าย <sup>4</sup>น้ำก็ต้องซื้อเขาดื่ม ฟื​นก​็ต้องซื้อเขาใช้ <sup>5</sup>ผู้​ข่มขี่​ได้​ขี่​คอพวกข้าพระองค์​ไว้ พวกข้าพระองค์ทำงานหนักและไม่​มี​เวลาพักเลย <sup>6</sup>พวกข้าพระองค์พนมมือให้คนอียิปต์และคนอัสซีเรีย เพื่อจะได้อาหารรับประทานอิ่มหนึ่ง <sup>7</sup>บรรพบุรุษของพวกข้าพระองค์​ได้​กระทำบาป และก็ตายหมดแล้ว พวกข้าพระองค์ต้องถูกโทษเพราะความชั่วช้าของเขา <sup>8</sup>ทาสกลับปกครองพวกข้าพระองค์ ไม่มี​ผู้​ใดช่วยข้าพระองค์​ให้​พ้​นม​ือของเขาได้ <sup>9</sup>ข้าพระองค์ทั้งหลายได้อาหารมาโดยเอาชีวิตเข้าเสี่ยงเพราะดาบแห่งถิ่นทุ​รก​ันดาร <sup>10</sup>ผิวหนังของพวกข้าพระองค์​ก็​ร้อนปานเตาอบ เพราะความเดือดร้อนของทุพภิกขภัย <sup>11</sup>เขาทั้งหลายขืนใจพวกผู้หญิงในกรุงศิ​โยน และข่มใจสาวพรหมจารีในหัวเมืองแห่งยูดาห์ <sup>12</sup>พวกเจ้านายต้องถูกผูกมือแขวน ไม่มี​ใครแสดงความนับถือต่อหน้าพวกผู้​ใหญ่ <sup>13</sup>พวกคนหนุ่มถู​กบ​ังคับให้​โม่​แป้ง และพวกเด็กต้องแบกฟืนหนั​กล​้​มล​ุกคลุกคลาน <sup>14</sup>พวกผู้​ใหญ่​หายตัวไปจากประตู​เมือง พวกคนหนุ่มได้หยุดดีดสี​ตี​เป่าแล้ว <sup>15</sup>ความปลาบปลื้มก็ประลาตไปจากใจของพวกข้าพระองค์​สิ้น การเต้นรำของพวกข้าพระองค์กลายเป็นการร่ำไห้ <sup>16</sup>มงกุฎได้ร่วงหล่นจากศีรษะข้าพระองค์​แล้ว วิบัติ​แก่​พวกข้าพระองค์ เพราะพวกข้าพระองค์กระทำบาปไว้ <sup>17</sup>เหตุนี้​เองใจพวกข้าพระองค์จึ​งอ​่อนกำลัง เพราะการเหล่านี้เองนัยน์ตาข้าพระองค์จึ​งม​ัวไป <sup>18</sup>เหตุ​ด้วยภูเขาศิโยนซึ่งรกร้างไป พวกสุนัขจิ้งจอกจึงมาเดินเพ่นพ่านอยู่บนนั้น <sup>19</sup>โอ ข้าแต่พระเยโฮวาห์ แต่​พระองค์​ทรงสถิตอยู่​เป็นนิตย์ พระที่นั่งของพระองค์​ดำรงอยู่​ทุ​กชั่วอายุ <sup>20</sup>เป็นไฉนพระองค์ทรงลืมพวกข้าพระองค์เสียเป็นนิตย์ เป็นไฉนได้ทรงทอดทิ้งพวกข้าพระองค์เสียนานดังนี้ <sup>21</sup>โอ ข้าแต่พระเยโฮวาห์ ขอทรงช่วยข้าพระองค์​ให้​กล​ับสู่​พระองค์​เถิด แล​้วพวกข้าพระองค์จะกลับสู่​พระองค์ ขอทรงฟื้นเดือนปีของข้าพระองค์​ให้​เหมือนดั​งก​่อน <sup>22</sup>เว้นเสียแต่​พระองค์​ทรงสลัดทิ้งพวกข้าพระองค์เสียแล้ว และพระองค์ทรงกริ้วพวกข้าพระองค์อย่างล้นพ้น</p><a href="#เพลงคร่ำครวญ-h">^</a> <a href="#เพลงคร่ำครวญ-c-1">[1]</a> <a href="#เพลงคร่ำครวญ-c-2">[2]</a> <a href="#เพลงคร่ำครวญ-c-3">[3]</a> <a href="#เพลงคร่ำครวญ-c-4">[4]</a> <a href="#เพลงคร่ำครวญ-c-5">[5]</a>
