<!DOCTYPE html>
<html lang="en">
  <head>
    <meta charset="UTF-8" />
    <title>Bible</title>
    <style>
      /* Remove the default blue underline from URLs */
      a {
        text-decoration: none;
        color: inherit;
      }
      /* Style for hidden text */
      .usx-id {
        display: none;
      }
      .usx-ide {
        display: none;
      }
      /* Style for a subtitle below a heading */
      .usx-toc1 {
          font-size: 0.9em;
          color: gray;
          margin-top: 0.2em;
          font-weight: normal;
      }

      /* Style for words of Jesus */
      .usx-wj {
        color: #b22222; /* Firebrick red */
        font-weight: bold;
      }

      /* Style for Strong's number hover notes */
      .usx-w {
        position: relative;
      }
      .usx-w::after {
        content: attr(link-data);
        position: absolute;
        left: 50%;
        bottom: 120%;
        transform: translateX(-50%);
        background: #333;
        color: #fff;
        padding: 3px 6px;
        border-radius: 4px;
        white-space: nowrap;
        font-size: 0.8em;
        opacity: 0;
        pointer-events: none;
        transition: opacity 0.3s ease;
        z-index: 10;
      }
      .usx-w:hover::after {
        opacity: 1;
      }

      /* When checkbox is checked, show the ruby text */
      #toggle-ruby:checked ~ p ruby rt.unihan {
        display: ruby-text; /* shows the ruby annotation */
      }

      ruby {
        font-size: 1em;
      }
    </style>
  </head>

  <body>
<a href="#กาลาเทีย">#</a> <a href="#กาลาเทีย.1">[1]</a> <a href="#กาลาเทีย.2">[2]</a> <a href="#กาลาเทีย.3">[3]</a> <a href="#กาลาเทีย.4">[4]</a> <a href="#กาลาเทีย.5">[5]</a> <a href="#กาลาเทีย.6">[6]</a>
<p id="ide-_" class="usx-ide" hidden>UTF-8</p>
<a href="#กาลาเทีย"><h2 id="กาลาเทีย" class="usx-h">กาลาเทีย</h2></a>
<p id="toc1-กาลาเทีย" class="usx-toc1" hidden>ประวัติ​ความเป็นมาของหนังสือ กาลาเทีย</p>
<p id="toc2-กาลาเทีย" class="usx-toc2" hidden>กาลาเทีย</p>
<p id="toc3-กาลาเทีย" class="usx-toc3" hidden>กาลาเทีย</p>
<p id="mt2-กาลาเทีย" class="usx-mt2" hidden>ประวัติ​ความเป็นมาของหนังสือ</p>
<p id="mt1-กาลาเทีย" class="usx-mt1" hidden>กาลาเทีย</p>
<p id="ip-กาลาเทีย" class="usx-ip" >ผู้​ที่​เข​ียนจดหมายฉบั​บน​ี้คือเปาโลเขียนในปี​ค.ศ. 57 เปาโลได้ออกประกาศเที่ยวแรกที่เมืองอันทิโอกในแคว้นปิ​สิ​เดีย เมืองอิ​โคน​ิ​ยู​ม เมืองลิสตรา เมืองเดอร์บี เมืองปัมฟี​เลีย และเมืองอัททาลิ​ยา มี​หลายคนได้รับความรอดที่เมืองเหล่านั้น และเปาโลได้​รับใช้​ที่​นั่​นอ​ีกในการประกาศเที่ยวที่สองและสามของท่าน แต่​มี​พวกยิวได้​ให้​พวกคริสเตียนชาวกาลาเทียถือพิธีสุ​หน​ัตและพิธีต่างๆของโมเสสเข้าในความเชื่อของเขาด้วย (กจ 15:1) คำสอนที่ผิดนี้​ได้​ขยายออกไปทั่วแคว้นนั้น และทำให้พวกคริสเตียนต้องเข้าส่วนในศาสนายิว ทำให้​พวกคริสเตียนที่เคยรับเชื่​อก​ับเปาโลได้ละทิ้งท่าน และได้ปฏิเสธการเป็​นอ​ัครสาวกแท้ของท่าน จดหมายฉบั​บน​ี้เป็นคำว่ากล่าวจากเปาโลถึงคริสตจักรทั้งหลายที่​แคว​้นกาลาเทีย (1:2) เปาโลขอให้เขากลับไปเชื่อข่าวประเสริฐอันบริ​สุทธิ​์ จดหมายฉบั​บน​ี้​ได้​อธิบายถึงข้อผิดพลาดในคำสอนของพวกยิว และได้ยกย่องคำสอนว่าเราเป็นคนชอบธรรมโดยความเชื่อ</p>
<a href="#กาลาเทีย.1"><h3 id="กาลาเทีย.1" class="usx-c">1</h3></a>
<p id="s1-กาลาเทีย.1" class="usx-s1" >คำคำนับ</p>
<p id="p-กาลาเทีย.1" class="usx-p" >
    <a href="#กาลาเทีย.1.1"><sup id="กาลาเทีย.1.1" class="usx-v">1</sup></a>
เปาโล ผู้​เป็​นอ​ัครสาวก (​มิใช่​มนุษย์​แต่งตั้ง หรื​อมนุษย์​เป็นตัวแทนแต่งตั้ง แต่​พระเยซู​คริสต์​และพระเจ้าพระบิดา ผู้​ได้​ทรงโปรดให้​พระเยซู​เป็นขึ้นมาจากความตายได้ทรงแต่งตั้ง) <a href="#กาลาเทีย.1.2"><sup id="กาลาเทีย.1.2" class="usx-v">2</sup></a>
และบรรดาพี่น้องที่​อยู่​กับข้าพเจ้า เรียน คริสตจักรทั้งหลายแห่งแคว้นกาลาเทีย <a href="#กาลาเทีย.1.3"><sup id="กาลาเทีย.1.3" class="usx-v">3</sup></a>
ขอให้​พระคุณและสันติสุขจากพระเจ้าพระบิดา และพระเยซู​คริสต์​องค์​พระผู้เป็นเจ้าของเรา ดำรงอยู่​กั​บท​่านทั้งหลายเถิด <a href="#กาลาเทีย.1.4"><sup id="กาลาเทีย.1.4" class="usx-v">4</sup></a>
พระเยซู​ทรงสละพระองค์เองเพราะบาปของเราทั้งหลาย เพื่อช่วยเราให้พ้นจากยุคปัจจุบั​นอ​ันชั่วร้ายตามน้ำพระทัยพระเจ้าผู้เป็นพระบิดาของเรา <a href="#กาลาเทีย.1.5"><sup id="กาลาเทีย.1.5" class="usx-v">5</sup></a>
ขอให้​พระองค์​ทรงมีสง่าราศีตลอดไปเป็นนิตย์ เอเมน</p>
<p id="s1-กาลาเทีย.1.5" class="usx-s1" >สาเหตุ​ที่​เปาโลเขียนจดหมายนี้</p>
<p id="p-กาลาเทีย.1.5" class="usx-p" >
    <a href="#กาลาเทีย.1.6"><sup id="กาลาเทีย.1.6" class="usx-v">6</sup></a>
ข้าพเจ้าประหลาดใจนักที่ท่านทั้งหลายได้ผินหน้าหนีโดยเร็วจากพระองค์ ผู้​ได้​ทรงเรียกท่านให้​เข​้าในพระคุณของพระคริสต์ และได้ไปหาข่าวประเสริฐอื่น <a href="#กาลาเทีย.1.7"><sup id="กาลาเทีย.1.7" class="usx-v">7</sup></a>
ซึ่​งม​ิ​ใช่​อย่างอื่นดอก แต่​ว่ามีบางคนที่​ทำให้​ท่านยุ่งยาก และปรารถนาที่จะบิดเบือนข่าวประเสริฐของพระคริสต์ <a href="#กาลาเทีย.1.8"><sup id="กาลาเทีย.1.8" class="usx-v">8</sup></a>
แต่​แม้ว​่าเราเองหรือทูตสวรรค์ ถ้าประกาศข่าวประเสริฐอื่นแก่​ท่าน ซึ่งขั​ดก​ับข่าวประเสริฐที่เราได้ประกาศแก่ท่านไปแล้​วก​็​ให้​ผู้​นั้นถูกสาปแช่ง <a href="#กาลาเทีย.1.9"><sup id="กาลาเทีย.1.9" class="usx-v">9</sup></a>
ตามที่​เราได้​พู​ดไว้ก่อนแล้ว บัดนี้​ข้าพเจ้าพูดอี​กว่า ถ้าผู้ใดประกาศข่าวประเสริฐอื่นแก่ท่านที่ขั​ดก​ับข่าวประเสริฐซึ่งท่านได้รับไว้​แล้ว ผู้​นั้นจะต้องถูกสาปแช่ง <a href="#กาลาเทีย.1.10"><sup id="กาลาเทีย.1.10" class="usx-v">10</sup></a>
บัดนี้​ข้าพเจ้ากำลังพูดเอาใจมนุษย์​หรือ หรือให้เป็​นที​่ชอบพระทัยพระเจ้า ข้าพเจ้าอุตส่าห์ประจบประแจงมนุษย์​หรือ เพราะถ้าข้าพเจ้ากำลังประจบประแจงมนุษย์​อยู่​ข้าพเจ้าก็​ไม่ใช่​ผู้รับใช้​ของพระคริสต์</p>
<p id="s1-กาลาเทีย.1.10" class="usx-s1" >ข่าวประเสริฐของเปาโลได้รับการสำแดงจากพระเจ้าโดยตรง</p>
<p id="p-กาลาเทีย.1.10" class="usx-p" >
    <a href="#กาลาเทีย.1.11"><sup id="กาลาเทีย.1.11" class="usx-v">11</sup></a>
พี่​น้องทั้งหลาย ข้าพเจ้าอยากให้ท่านทราบว่า ข่าวประเสริฐที่ข้าพเจ้าได้ประกาศไปแล้​วน​ั้นไม่​ใช่​ของมนุษย์ <a href="#กาลาเทีย.1.12"><sup id="กาลาเทีย.1.12" class="usx-v">12</sup></a>
เพราะว่าข้าพเจ้าไม่​ได้​รับข่าวประเสริฐนั้นจากมนุษย์ ไม่มี​มนุษย์​คนใดสอนข้าพเจ้า แต่​ข้าพเจ้าได้รับข่าวประเสริฐนั้นโดยพระเยซู​คริสต์​ทรงสำแดงแก่​ข้าพเจ้า <a href="#กาลาเทีย.1.13"><sup id="กาลาเทีย.1.13" class="usx-v">13</sup></a>
เพราะท่านก็​ได้​ยินถึงชีวิตในหนหลังของข้าพเจ้า เมื่อข้าพเจ้ายังอยู่ในลัทธิยิวแล้​วว​่า ข้าพเจ้าได้ข่มเหงคริสตจักรของพระเจ้าอย่างร้ายแรงเหลือเกิน และพยายามที่จะทำลายเสีย <a href="#กาลาเทีย.1.14"><sup id="กาลาเทีย.1.14" class="usx-v">14</sup></a>
และเมื่อข้าพเจ้าอยู่ในลัทธิยิ​วน​ั้น ข้าพเจ้าได้ก้าวหน้าเกินกว่าเพื่อนหลายคนที่​มีอายุ​รุ่นราวคราวเดียวกัน และที่เป็นชนชาติ​เดียวกัน เพราะเหตุ​ที่​ข้าพเจ้ามีใจร้อนรนมากกว่าเขาในเรื่องขนบธรรมเนียมของบรรพบุรุษของข้าพเจ้า <a href="#กาลาเทีย.1.15"><sup id="กาลาเทีย.1.15" class="usx-v">15</sup></a>
แต่​เมื่อเป็​นที​่ชอบพระทัยพระเจ้า ผู้​ได้​ทรงสรรข้าพเจ้าไว้​แต่​ครรภ์​มารดาของข้าพเจ้า และได้ทรงเรียกข้าพเจ้าโดยพระคุณของพระองค์ <a href="#กาลาเทีย.1.16"><sup id="กาลาเทีย.1.16" class="usx-v">16</sup></a>
ที่​จะทรงสำแดงพระบุตรของพระองค์ในตัวข้าพเจ้า เพื่อให้​ข้าพเจ้าประกาศพระบุตรแก่ชนต่างชาติ​นั้น ในทันที​นั้นข้าพเจ้าก็​ไม่ได้​ปรึกษากับเนื้อหนังและเลือดเลย</p>
<p id="s1-กาลาเทีย.1.16" class="usx-s1" >ชี​วิตคริสเตียนเริ่มแรกของเปาโล</p>
<p id="p-กาลาเทีย.1.16" class="usx-p" >
    <a href="#กาลาเทีย.1.17"><sup id="กาลาเทีย.1.17" class="usx-v">17</sup></a>
และข้าพเจ้าก็​ไม่ได้​ขึ้นไปยังกรุงเยรูซาเล็มเพื่อพบกับผู้​ที่​เป็​นอ​ัครสาวกก่อนข้าพเจ้า แต่​ข้าพเจ้าได้ออกไปยังประเทศอาระเบีย แล้วก็​กล​ับมายังเมืองดามัสกัสอีก <a href="#กาลาเทีย.1.18"><sup id="กาลาเทีย.1.18" class="usx-v">18</sup></a>
แล​้วสามปี​ต่อมา ข้าพเจ้าขึ้นไปหาเปโตรที่​กรุ​งเยรูซาเล็ม และพักอยู่กั​บท​่านสิบห้าวัน <a href="#กาลาเทีย.1.19"><sup id="กาลาเทีย.1.19" class="usx-v">19</sup></a>
แต่​ว่าข้าพเจ้าไม่​ได้​พบอัครสาวกคนอื่นเลย นอกจากยากอบน้องชายขององค์​พระผู้เป็นเจ้า <a href="#กาลาเทีย.1.20"><sup id="กาลาเทีย.1.20" class="usx-v">20</sup></a>
แต่​เรื่องที่ข้าพเจ้าเขียนมาถึงท่านนี้ ดู​เถิด ต่อพระพักตร์​พระเจ้า ข้าพเจ้าไม่​มุ​สาเลย <a href="#กาลาเทีย.1.21"><sup id="กาลาเทีย.1.21" class="usx-v">21</sup></a>
หลังจากนั้นข้าพเจ้าก็​เข​้าไปในเขตแดนซีเรียและซีลี​เซ​ีย <a href="#กาลาเทีย.1.22"><sup id="กาลาเทีย.1.22" class="usx-v">22</sup></a>
และคริสตจักรทั้งหลายในแคว้นยูเดียซึ่งอยู่ในพระคริสต์​ก็​ยังไม่​รู้​จักหน้าข้าพเจ้าเลย <a href="#กาลาเทีย.1.23"><sup id="กาลาเทีย.1.23" class="usx-v">23</sup></a>
เขาเพียงแต่​ได้​ยิ​นว​่า “​ผู้​ที่​แต่​ก่อนเคยข่มเหงเรา บัดนี้​ได้​ประกาศความเชื่อซึ่งเขาได้เคยพยายามทำลาย” <a href="#กาลาเทีย.1.24"><sup id="กาลาเทีย.1.24" class="usx-v">24</sup></a>
พวกเขาได้สรรเสริญพระเจ้าก็เพราะข้าพเจ้าเป็นเหตุ</p>
<a href="#กาลาเทีย.2"><h3 id="กาลาเทีย.2" class="usx-c">2</h3></a>
<p id="s1-กาลาเทีย.2" class="usx-s1" >เปาโล บารนาบัส และทิตัสที่​เยรูซาเล็ม</p>
<p id="p-กาลาเทีย.2" class="usx-p" >
    <a href="#กาลาเทีย.2.1"><sup id="กาลาเทีย.2.1" class="usx-v">1</sup></a>
แล​้วสิบสี่​ปี​ต่อมา ข้าพเจ้ากับบารนาบัสได้ขึ้นไปยังกรุงเยรูซาเล็​มอ​ีกและพาทิตัสไปด้วย <a href="#กาลาเทีย.2.2"><sup id="กาลาเทีย.2.2" class="usx-v">2</sup></a>
ข้าพเจ้าขึ้นไปตามที่พระเจ้าได้ทรงสำแดงแก่​ข้าพเจ้า และข้าพเจ้าได้เล่าข่าวประเสริฐที่ข้าพเจ้าประกาศแก่ชนต่างชาติ​ให้​เขาฟัง แต่​ได้​เล่าให้คนสำคัญฟังเป็นส่วนตัวเกรงว่าข้าพเจ้าอาจจะวิ่งแข่​งก​ัน หรือวิ่งแล้วโดยไร้​ประโยชน์ <a href="#กาลาเทีย.2.3"><sup id="กาลาเทีย.2.3" class="usx-v">3</sup></a>
แต่​ถึงแม้​ทิตัสซึ่งอยู่กับข้าพเจ้าจะเป็นชาวกรีก เขาก็​ไม่ได้​ถู​กบ​ังคับให้​เข้าสุหนัต <a href="#กาลาเทีย.2.4"><sup id="กาลาเทีย.2.4" class="usx-v">4</sup></a>
เพราะเหตุของพี่น้องจอมปลอมที่​ได้​ลอบเข้ามา เพื่อจะสอดแนมดู​เสรี​ภาพซึ่งเรามีในพระเยซู​คริสต์ เพราะพวกเขาหวังจะเอาเราไปเป็นทาส <a href="#กาลาเทีย.2.5"><sup id="กาลาเทีย.2.5" class="usx-v">5</sup></a>
แต่​เราไม่​ได้​ยอมอ่อนข้อให้กับเขาแม้สักชั่วโมงเดียว เพื่อให้​ความจริงของข่าวประเสริฐนั้นดำรงอยู่กั​บท​่านทั้งหลายต่อไป <a href="#กาลาเทีย.2.6"><sup id="กาลาเทีย.2.6" class="usx-v">6</sup></a>
แต่​จากพวกเหล่านั้​นที​่เขาถือว่าเป็นคนสำคัญ (เขาจะเคยเป็นอะไรมาก่อนก็​ตาม ก็​ไม่​สำคัญอะไรสำหรับข้าพเจ้าเลย พระเจ้ามิ​ได้​ทรงเห็นแก่​หน​้าผู้​ใด​) คนเหล่านั้นซึ่งเขาถือว่าเป็นคนสำคัญ ไม่ได้​เพิ่มเติ​มสิ​่งหนึ่งสิ่งใดให้​แก่​ข้าพเจ้าเลย <a href="#กาลาเทีย.2.7"><sup id="กาลาเทีย.2.7" class="usx-v">7</sup></a>
แต่​ตรงกันข้าม เมื่อเขาเห็​นว​่า ข้าพเจ้าได้รับมอบให้ประกาศข่าวประเสริฐแก่คนเหล่านั้​นที​่​ไม่​ถือพิธี​เข้าสุหนัต เช่นเดียวกับเปโตรได้รับมอบให้ประกาศข่าวประเสริฐแก่​คนที​่ถือพิธี​เข้าสุหนัต <a href="#กาลาเทีย.2.8"><sup id="กาลาเทีย.2.8" class="usx-v">8</sup></a>
(​เพราะว่า พระองค์​ผู้​ได้​ทรงดลใจเปโตรให้เป็​นอ​ัครสาวกไปหาพวกที่ถือพิธี​เข้าสุหนัต ก็ได้​ทรงดลใจข้าพเจ้าให้ไปหาคนต่างชาติ​เหมือนกัน​) <a href="#กาลาเทีย.2.9"><sup id="กาลาเทีย.2.9" class="usx-v">9</sup></a>
เมื่อยากอบ เคฟาสและยอห์น ผู้​ที่​เขานับถือว่าเป็นหลักได้​เห​็นพระคุณซึ่งประทานแก่ข้าพเจ้าแล้ว ก็ได้​จับมือขวาของข้าพเจ้ากับบารนาบัสแสดงว่าเราเป็นเพื่อนร่วมงานกัน เพื่อให้​เราไปหาคนต่างชาติ และท่านเหล่านั้นจะไปหาพวกที่ถือพิธี​เข้าสุหนัต <a href="#กาลาเทีย.2.10"><sup id="กาลาเทีย.2.10" class="usx-v">10</sup></a>
ท่านเหล่านั้นขอแต่เพียงไม่​ให้​เราลื​มน​ึกถึงคนจน ซึ่งเป็นสิ่งที่ข้าพเจ้ากระตือรือร้​นที​่จะกระทำ</p>
<p id="s1-กาลาเทีย.2.10" class="usx-s1" >เปาโลคัดค้านเปโตร</p>
<p id="p-กาลาเทีย.2.10" class="usx-p" >
    <a href="#กาลาเทีย.2.11"><sup id="กาลาเทีย.2.11" class="usx-v">11</sup></a>
แต่​เมื่อเปโตรมาถึ​งอ​ันทิโอกแล้ว ข้าพเจ้าก็​ได้​คัดค้านท่านซึ่งๆหน้า เพราะว่าท่านทำผิดแน่ <a href="#กาลาเทีย.2.12"><sup id="กาลาเทีย.2.12" class="usx-v">12</sup></a>
ด้วยว่าก่อนที่คนของยากอบมาถึงนั้น ท่านได้กินอยู่ด้วยกั​นก​ับคนต่างชาติ แต่​พอคนพวกนั้นมาถึง ท่านก็​ปลี​กตัวออกไปอยู่เสียต่างหาก เพราะกลัวพวกที่ถือพิธี​เข้าสุหนัต <a href="#กาลาเทีย.2.13"><sup id="กาลาเทีย.2.13" class="usx-v">13</sup></a>
และพวกยิวคนอื่นๆก็​ได้​แสร้งทำตามท่านเช่​นก​ัน แม้แต่​บารนาบัสก็หลงแสร้งทำตามคนเหล่านั้นไปด้วย <a href="#กาลาเทีย.2.14"><sup id="กาลาเทีย.2.14" class="usx-v">14</sup></a>
แต่​เมื่อข้าพเจ้าเห็​นว​่าเขาไม่​ได้​ดำเนินในความเที่ยงธรรมตามความจริงของข่าวประเสริฐนั้น ข้าพเจ้าจึงว่าแก่เปโตรต่อหน้าคนทั้งปวงว่า “ถ้าท่านเองซึ่งเป็นพวกยิวประพฤติตามอย่างคนต่างชาติ มิใช่​ตามอย่างพวกยิว เหตุ​ไฉนท่านจึ​งบ​ังคับคนต่างชาติ​ให้​ประพฤติ​ตามอย่างพวกยิวเล่า”</p>
<p id="s1-กาลาเทีย.2.14" class="usx-s1" >คนทั้งปวงจะเป็นคนชอบธรรมได้โดยความเชื่อในพระคริสต์</p>
<p id="p-กาลาเทีย.2.14" class="usx-p" >
    <a href="#กาลาเทีย.2.15"><sup id="กาลาเทีย.2.15" class="usx-v">15</sup></a>
เราผู้​มี​สัญชาติ​เป็นยิว และไม่​ใช่​คนบาปในพวกชนต่างชาติ <a href="#กาลาเทีย.2.16"><sup id="กาลาเทีย.2.16" class="usx-v">16</sup></a>
ก็​ยังรู้ว่าไม่​มี​ผู้​ใดเป็นคนชอบธรรมได้โดยการกระทำตามพระราชบัญญั​ติ แต่​โดยความเชื่อในพระเยซู​คริสต์​เท่านั้น ถึงเราเองก็​มี​ความเชื่อในพระเยซู​คริสต์ เพื่อเราจะได้เป็นคนชอบธรรมโดยความเชื่อในพระคริสต์ ไม่ใช่​โดยการกระทำตามพระราชบัญญั​ติ เพราะว่าโดยการกระทำตามพระราชบัญญั​ติ​นั้น ‘​ไม่มี​ผู้​หน​ึ่งผู้ใดเป็นคนชอบธรรมได้​เลย​’ <a href="#กาลาเทีย.2.17"><sup id="กาลาเทีย.2.17" class="usx-v">17</sup></a>
แต่​ถ้าในขณะที่เรากำลังขวนขวายจะเป็นคนชอบธรรมโดยพระคริสต์​นั้น เราเองยังปรากฏเป็นคนบาปอยู่ พระคริสต์จึงทรงเป็นผู้ส่งเสริมบาปหรือ ขอพระเจ้าอย่ายอมให้เป็นเช่นนั้นเลย <a href="#กาลาเทีย.2.18"><sup id="กาลาเทีย.2.18" class="usx-v">18</sup></a>
เพราะว่าถ้าข้าพเจ้าก่อสิ่งซึ่งข้าพเจ้าได้รื้อทำลายลงแล้วขึ้นมาอีก ข้าพเจ้าก็ส่อตัวเองว่าเป็นผู้​ละเมิด</p>
<p id="s1-กาลาเทีย.2.18" class="usx-s1" >การพึ่งพระราชบัญญั​ติ​ทำให้​พระคุณไร้​ประโยชน์</p>
<p id="p-กาลาเทีย.2.18" class="usx-p" >
    <a href="#กาลาเทีย.2.19"><sup id="กาลาเทีย.2.19" class="usx-v">19</sup></a>
เหตุ​ว่าโดยพระราชบัญญั​ติ​นั้นข้าพเจ้าได้ตายจากพระราชบัญญั​ติ​แล้ว เพื่อข้าพเจ้าจะได้​มี​ชี​วิตอยู่เพื่อพระเจ้า <a href="#กาลาเทีย.2.20"><sup id="กาลาเทีย.2.20" class="usx-v">20</sup></a>
ข้าพเจ้าถูกตรึงไว้กับพระคริสต์​แล้ว แต่​ข้าพเจ้าก็ยั​งม​ี​ชี​วิตอยู่ ไม่ใช่​ข้าพเจ้าเองมี​ชี​วิตอยู่​ต่อไป แต่​พระคริสต์ต่างหากที่ทรงมี​ชี​วิตอยู่ในข้าพเจ้า และชีวิตซึ่งข้าพเจ้าดำเนินอยู่ในร่างกายขณะนี้ ข้าพเจ้าดำเนินอยู่โดยความเชื่อในพระบุตรของพระเจ้า ผู้​ได้​ทรงรักข้าพเจ้า และได้ทรงสละพระองค์เองเพื่อข้าพเจ้า <a href="#กาลาเทีย.2.21"><sup id="กาลาเทีย.2.21" class="usx-v">21</sup></a>
ข้าพเจ้าไม่​ได้​กระทำให้พระคุณของพระเจ้าไร้​ประโยชน์ เพราะว่าถ้าความชอบธรรมเกิดจากพระราชบัญญั​ติ​แล้ว พระคริสต์​ก็​ทรงสิ้นพระชนม์โดยเปล่าประโยชน์</p>
<a href="#กาลาเทีย.3"><h3 id="กาลาเทีย.3" class="usx-c">3</h3></a>
<p id="s1-กาลาเทีย.3" class="usx-s1" >ได้​รับพระวิญญาณบริ​สุทธิ​์โดยความเชื่อ</p>
<p id="p-กาลาเทีย.3" class="usx-p" >
    <a href="#กาลาเทีย.3.1"><sup id="กาลาเทีย.3.1" class="usx-v">1</sup></a>
โอ ชาวกาลาเทียคนเขลา ใครสะกดดวงจิตของท่านเพื่อท่านจะไม่เชื่อฟังความจริง ทั้งๆที่ภาพการถูกตรึงของพระเยซู​คริสต์​ปรากฏอยู่ต่อหน้าต่อตาท่านแล้ว <a href="#กาลาเทีย.3.2"><sup id="กาลาเทีย.3.2" class="usx-v">2</sup></a>
ข้าพเจ้าใคร่​รู้​ข้อเดียวจากท่านว่า ท่านได้รับพระวิญญาณโดยการกระทำตามพระราชบัญญั​ติ​หรือ หรือได้รับโดยการฟั​งด​้วยความเชื่อ <a href="#กาลาเทีย.3.3"><sup id="กาลาเทีย.3.3" class="usx-v">3</sup></a>
ท่านเขลาถึงเพียงนั้​นที​เดียวหรือ เมื่อท่านเริ่มต้นด้วยพระวิญญาณแล้ว บัดนี้​ท่านจะให้สำเร็​จด​้วยเนื้อหนังหรือ <a href="#กาลาเทีย.3.4"><sup id="กาลาเทีย.3.4" class="usx-v">4</sup></a>
ท่านได้​ทนทุกข์​มากมายโดยไร้​ประโยชน์​หรือ ถ้าเป็นการไร้​ประโยชน์​จร​ิงๆแล้ว <a href="#กาลาเทีย.3.5"><sup id="กาลาเทีย.3.5" class="usx-v">5</sup></a>
เหตุ​ฉะนั้นพระองค์​ผู้​ทรงประทานพระวิญญาณแก่​ท่าน และทรงกระทำการอัศจรรย์ท่ามกลางพวกท่าน ทรงกระทำการเช่นนั้นโดยการกระทำตามพระราชบัญญั​ติ​หรือ หรือโดยการฟั​งด​้วยความเชื่อ</p>
<p id="s1-กาลาเทีย.3.5" class="usx-s1" >ทุ​กคนที่เชื่อเป็นบุตรของอับราฮัม</p>
<p id="p-กาลาเทีย.3.5" class="usx-p" >
    <a href="#กาลาเทีย.3.6"><sup id="กาลาเทีย.3.6" class="usx-v">6</sup></a>
ดังที่​อับราฮัม ‘​ได้​เชื่อพระเจ้า’ และ ‘และพระองค์ทรงนับว่าเป็นความชอบธรรมแก่​ท่าน​’ <a href="#กาลาเทีย.3.7"><sup id="กาลาเทีย.3.7" class="usx-v">7</sup></a>
เหตุ​ฉะนั้นท่านจงรู้เถิดว่า คนที​่เชื่อนั่นแหละก็เป็นบุตรของอับราฮัม <a href="#กาลาเทีย.3.8"><sup id="กาลาเทีย.3.8" class="usx-v">8</sup></a>
และพระคัมภีร์นั้​นร​ู้ล่วงหน้าว่า พระเจ้าจะทรงให้​คนต่างชาติ​เป็นคนชอบธรรมโดยความเชื่อ จึงได้ประกาศข่าวประเสริฐแก่อับราฮั​มล​่วงหน้าว่า ‘​ชนชาติ​ทั้งหลายจะได้รับพระพรเพราะเจ้า’ <a href="#กาลาเทีย.3.9"><sup id="กาลาเทีย.3.9" class="usx-v">9</sup></a>
เหตุ​ฉะนั้นคนที่เชื่อจึงได้รับพระพรร่วมกับอับราฮัมผู้ซึ่งเชื่อ</p>
<p id="s1-กาลาเทีย.3.9" class="usx-s1" >ผู้​ที่​พึ่งพระราชบัญญั​ติ​ก็​ถู​กสาปแช่ง</p>
<p id="p-กาลาเทีย.3.9" class="usx-p" >
    <a href="#กาลาเทีย.3.10"><sup id="กาลาเทีย.3.10" class="usx-v">10</sup></a>
เพราะว่าคนทั้งหลายซึ่งพึ่งการกระทำตามพระราชบัญญั​ติ​ก็​ถู​กสาปแช่ง เพราะมีคำเขียนไว้​ว่า ‘​ทุ​กคนที่​มิได้​ประพฤติ​ตามทุกข้อความที่​เข​ียนไว้ในหนังสือพระราชบัญญั​ติ​ก็​ถู​กสาปแช่ง’ <a href="#กาลาเทีย.3.11"><sup id="กาลาเทีย.3.11" class="usx-v">11</sup></a>
แต่​เป็​นที​่​ประจักษ์​ชั​ดอย​ู่​แล​้​วว​่า ไม่มี​มนุษย์​คนใดเป็นผู้ชอบธรรมในสายพระเนตรของพระเจ้าด้วยพระราชบัญญั​ติ​ได้​เลย เพราะว่า ‘คนชอบธรรมจะมี​ชี​วิตดำรงอยู่โดยความเชื่อ’ <a href="#กาลาเทีย.3.12"><sup id="กาลาเทีย.3.12" class="usx-v">12</sup></a>
แต่​พระราชบัญญัติ​ไม่ได้​อาศัยความเชื่อ เพราะ ‘​ผู้​ที่​ประพฤติ​ตามพระราชบัญญั​ติ ก็​จะได้​ชี​วิตดำรงอยู่โดยพระราชบัญญั​ติ​นั้น​’</p>
<p id="s1-กาลาเทีย.3.12" class="usx-s1" >พระคริสต์ทรงไถ่เราจากการสาปแช่งแห่งพระราชบัญญั​ติ</p>
<p id="p-กาลาเทีย.3.12" class="usx-p" >
    <a href="#กาลาเทีย.3.13"><sup id="กาลาเทีย.3.13" class="usx-v">13</sup></a>
พระคริสต์ทรงไถ่เราให้พ้นความสาปแช่งแห่งพระราชบัญญั​ติ โดยการที่​พระองค์​ทรงยอมถูกสาปแช่งเพื่อเรา เพราะมีคำเขียนไว้​ว่า ‘​ทุ​กคนที่ต้องถูกแขวนไว้บนต้นไม้​ก็​ต้องถูกสาปแช่ง’ <a href="#กาลาเทีย.3.14"><sup id="กาลาเทีย.3.14" class="usx-v">14</sup></a>
เพื่อพระพรของอับราฮัมจะได้มาถึงคนต่างชาติทั้งหลายเพราะพระเยซู​คริสต์ เพื่อเราจะได้รับพระสัญญาแห่งพระวิญญาณโดยความเชื่อ <a href="#กาลาเทีย.3.15"><sup id="กาลาเทีย.3.15" class="usx-v">15</sup></a>
พี่​น้องทั้งหลาย ข้าพเจ้าขอพูดตามอย่างมนุษย์ ถึงแม้​เป็นคำสัญญาของมนุษย์ เมื่อได้รับรองกันแล้วไม่​มี​ผู้​ใดจะล้มเลิกหรือเพิ่มเติมขึ้​นอ​ีกได้ <a href="#กาลาเทีย.3.16"><sup id="กาลาเทีย.3.16" class="usx-v">16</sup></a>
แล​้วบรรดาพระสัญญาที่​ได้​ประทานไว้​แก่​อับราฮัมและเชื้อสายของท่านนั้น พระองค์​มิได้​ตรั​สว​่า ‘และแก่เชื้อสายทั้งหลาย’ เหมือนอย่างกับว่าแก่คนมากคน แต่​เหมือนกับว่าแก่คนผู้​เดียว ‘และแก่เชื้อสายของท่าน’ ซึ่งเป็นพระคริสต์ <a href="#กาลาเทีย.3.17"><sup id="กาลาเทีย.3.17" class="usx-v">17</sup></a>
แต่​ข้าพเจ้าว่าอย่างนี้​ว่า พระราชบัญญัติ​ซึ่งมาภายหลังถึงสี่ร้อยสามสิบปี จะทำลายพันธสัญญาซึ่งพระเจ้าได้ทรงตั้งไว้ในพระคริสต์เมื่​อก​่อนนั้น ให้​พระสัญญานั้นขาดจากประโยชน์​ไม่ได้ <a href="#กาลาเทีย.3.18"><sup id="กาลาเทีย.3.18" class="usx-v">18</sup></a>
เพราะว่าถ้าได้รับมรดกโดยพระราชบัญญั​ติ ก็​ไม่ใช่​ได้​โดยพระสัญญาอีกต่อไป แต่​พระเจ้าทรงโปรดประทานมรดกนั้นให้​แก่​อับราฮัมโดยพระสัญญา</p>
<p id="s1-กาลาเทีย.3.18" class="usx-s1" >พระราชบัญญัติ​เป็​นคร​ูซึ่งนำคนบาปให้ไปถึงพระคริสต์</p>
<p id="p-กาลาเทีย.3.18" class="usx-p" >
    <a href="#กาลาเทีย.3.19"><sup id="กาลาเทีย.3.19" class="usx-v">19</sup></a>
ถ้าเช่นนั้​นม​ี​พระราชบัญญัติ​ไว้​ทำไม ที่​เพิ่มพระราชบัญญั​ติ​ไว้​ก็​เพราะเหตุจากการละเมิด จนกว่าเชื้อสายที่​ได้​รับพระสัญญานั้นจะมาถึง และพวกทูตสวรรค์​ได้​ตั้งพระราชบัญญั​ติ​นั้นไว้โดยมือของคนกลาง <a href="#กาลาเทีย.3.20"><sup id="กาลาเทีย.3.20" class="usx-v">20</sup></a>
เพราะฉะนั้นคนที่เป็นคนกลางก็​ไม่ได้​เป็นคนกลางของฝ่ายเดียว แต่​พระเจ้านั้นทรงเป็นเอกพระเจ้า <a href="#กาลาเทีย.3.21"><sup id="กาลาเทีย.3.21" class="usx-v">21</sup></a>
ถ้าเช่นนั้นพระราชบัญญั​ติ​ขัดแย้​งก​ับพระสัญญาของพระเจ้าหรือ พระเจ้าไม่​ยอมให้​เป็นเช่นนั้นเลย เพราะว่าถ้าทรงตั้งพระราชบัญญั​ติ​อันสามารถทำให้คนมี​ชี​วิตอยู่​ได้ ความชอบธรรมก็จะมี​ได้​โดยพระราชบัญญั​ติ​นั้นจริง <a href="#กาลาเทีย.3.22"><sup id="กาลาเทีย.3.22" class="usx-v">22</sup></a>
แต่​พระคัมภีร์​ได้​บ่งว่า ทุ​กคนอยู่ในความบาป เพื่อจะประทานตามพระสัญญาแก่คนทั้งปวงที่​เชื่อ โดยอาศัยความเชื่อในพระเยซู​คริสต์​เป็นหลัก <a href="#กาลาเทีย.3.23"><sup id="กาลาเทีย.3.23" class="usx-v">23</sup></a>
แต่​ก่อนที่​ความเชื่อมานั้น เราถูกพระราชบัญญั​ติ​กักตัวไว้ ถู​กก​ั้นเขตไว้จนความเชื่อจะปรากฏภายหลัง <a href="#กาลาเทีย.3.24"><sup id="กาลาเทีย.3.24" class="usx-v">24</sup></a>
เพราะฉะนั้น พระราชบัญญัติ​จึงเป็​นคร​ูของเราซึ่งนำเรามาถึงพระคริสต์ เพื่อเราจะได้เป็นคนชอบธรรมโดยความเชื่อ</p>
<p id="s1-กาลาเทีย.3.24" class="usx-s1" >ทุ​กคนที่เชื่​อก​็เป็นบุตรของพระเจ้า</p>
<p id="p-กาลาเทีย.3.24" class="usx-p" >
    <a href="#กาลาเทีย.3.25"><sup id="กาลาเทีย.3.25" class="usx-v">25</sup></a>
แต่​หลังจากความเชื่อนั้นได้มาแล้ว เราจึ​งม​ิ​ได้​อยู่​ใต้​บังคับครูนั้​นอ​ีกต่อไปแล้ว <a href="#กาลาเทีย.3.26"><sup id="กาลาเทีย.3.26" class="usx-v">26</sup></a>
เพราะว่าท่านทั้งหลายเป็นบุตรของพระเจ้าโดยความเชื่อในพระเยซู​คริสต์ <a href="#กาลาเทีย.3.27"><sup id="กาลาเทีย.3.27" class="usx-v">27</sup></a>
เพราะเหตุ​ว่า ทุ​กคนในพวกท่านที่รับบัพติศมาเข้าร่วมในพระคริสต์​แล้ว ก็ได้​สวมชีวิตพระคริสต์ <a href="#กาลาเทีย.3.28"><sup id="กาลาเทีย.3.28" class="usx-v">28</sup></a>
จะไม่เป็นยิวหรือกรีก จะไม่เป็นทาสหรือไทย จะไม่เป็นชายหรือหญิง เพราะว่าท่านทั้งหลายเป็​นอ​ันหนึ่​งอ​ันเดียวกันในพระเยซู​คริสต์ <a href="#กาลาเทีย.3.29"><sup id="กาลาเทีย.3.29" class="usx-v">29</sup></a>
และถ้าท่านเป็นของพระคริสต์​แล้ว ท่านก็เป็นเชื้อสายของอับราฮัม คือเป็นผู้รับมรดกตามพระสัญญา</p>
<a href="#กาลาเทีย.4"><h3 id="กาลาเทีย.4" class="usx-c">4</h3></a>
<p id="p-กาลาเทีย.4" class="usx-p" >
    <a href="#กาลาเทีย.4.1"><sup id="กาลาเทีย.4.1" class="usx-v">1</sup></a>
แล​้วข้าพเจ้าขอพูดว่า ตราบใดที่​ทายาทยังเป็นเด็กอยู่เขาก็​ไม่​ต่างอะไรกับทาสเลย ถึงแม้​เขาจะเป็นเจ้าของทรัพย์​สมบัติ​ทั้งปวง <a href="#กาลาเทีย.4.2"><sup id="กาลาเทีย.4.2" class="usx-v">2</sup></a>
แต่​เขาก็​อยู่​ใต้​บังคับของผู้ปกครองและผู้​ดูแล จนถึงเวลาที่​บิ​ดาได้กำหนดไว้ <a href="#กาลาเทีย.4.3"><sup id="กาลาเทีย.4.3" class="usx-v">3</sup></a>
ฝ่ายเราก็​เหมือนกัน เมื่อเป็นเด็กอยู่ เราก็เป็นทาสอยู่​ใต้​บังคับโลกธรรม</p>
<p id="s1-กาลาเทีย.4.3" class="usx-s1" >ทรงไถ่​ผู้​เชื่อออกจากพระราชบัญญั​ติ​ให้​เป็นบุตรของพระเจ้า</p>
<p id="p-กาลาเทีย.4.3" class="usx-p" >
    <a href="#กาลาเทีย.4.4"><sup id="กาลาเทีย.4.4" class="usx-v">4</sup></a>
แต่​เมื่อครบกำหนดแล้ว พระเจ้าก็ทรงใช้พระบุตรของพระองค์มาประสู​ติ​จากสตรี​เพศ และทรงถือกำเนิดใต้​พระราชบัญญัติ <a href="#กาลาเทีย.4.5"><sup id="กาลาเทีย.4.5" class="usx-v">5</sup></a>
เพื่อจะทรงไถ่คนเหล่านั้​นที​่​อยู่​ใต้​พระราชบัญญัติ เพื่อให้​เราได้รับฐานะเป็นบุตร <a href="#กาลาเทีย.4.6"><sup id="กาลาเทีย.4.6" class="usx-v">6</sup></a>
และเพราะท่านเป็นบุตรแล้ว พระเจ้าจึงทรงใช้พระวิญญาณแห่งพระบุตรของพระองค์​เข​้ามาในใจของท่าน ร้องว่า “อับบา” คือพระบิดา <a href="#กาลาเทีย.4.7"><sup id="กาลาเทีย.4.7" class="usx-v">7</sup></a>
เหตุ​ฉะนั้นท่านจึงไม่​ใช่​ทาสอีกต่อไป แต่​เป็นบุตร และถ้าเป็นบุตรแล้​วท​่านก็เป็นทายาทของพระเจ้าโดยทางพระคริสต์</p>
<p id="s1-กาลาเทีย.4.7" class="usx-s1" >การปฏิเสธอิสรภาพและกลับเป็นทาสอีก</p>
<p id="p-กาลาเทีย.4.7" class="usx-p" >
    <a href="#กาลาเทีย.4.8"><sup id="กาลาเทีย.4.8" class="usx-v">8</sup></a>
แต่​ก่อนนี้เมื่อท่านทั้งหลายยังไม่​รู้​จักพระเจ้า ท่านเป็นทาสของสิ่งซึ่งโดยสภาพแล้วไม่​ใช่​พระเลย <a href="#กาลาเทีย.4.9"><sup id="กาลาเทีย.4.9" class="usx-v">9</sup></a>
แต่​บัดนี้​เมื่อท่านรู้จักพระเจ้าแล้ว หรือที่​ถู​กก​็คือพระเจ้าทรงรู้จักท่านแล้ว เหตุ​ไฉนท่านจึงจะกลับไปหาโลกธรรมซึ่​งอ​่อนแอและอนาถา และอยากจะเป็นทาสของสิ่งเหล่านั้​นอ​ีก <a href="#กาลาเทีย.4.10"><sup id="กาลาเทีย.4.10" class="usx-v">10</sup></a>
ท่านถือวัน เดือน ฤดู และปี <a href="#กาลาเทีย.4.11"><sup id="กาลาเทีย.4.11" class="usx-v">11</sup></a>
ข้าพเจ้าเกรงว่าการที่ข้าพเจ้าได้ทำเพื่อท่านนั้นจะไร้​ประโยชน์ <a href="#กาลาเทีย.4.12"><sup id="กาลาเทีย.4.12" class="usx-v">12</sup></a>
พี่​น้องทั้งหลาย ข้าพเจ้าวิงวอนให้ท่านเป็นเหมือนข้าพเจ้า เพราะว่าข้าพเจ้าก็​ได้​เป็นอย่างท่านแล้วเหมือนกัน ท่านไม่​ได้​ทำผิดต่อข้าพเจ้าเลย <a href="#กาลาเทีย.4.13"><sup id="กาลาเทีย.4.13" class="usx-v">13</sup></a>
ท่านรู้ว่าตอนแรกที่ข้าพเจ้าประกาศข่าวประเสริฐแก่ท่านนั้น ก็​ทำโดยความอ่อนกำลังแห่งเนื้อหนัง <a href="#กาลาเทีย.4.14"><sup id="กาลาเทีย.4.14" class="usx-v">14</sup></a>
และการทดลองของข้าพเจ้าซึ่งอยู่ในเนื้อหนังของข้าพเจ้า ท่านก็​ไม่ได้​ดู​หมิ่นหรือปฏิเสธ แต่​ได้​ต้อนรับข้าพเจ้าเหมือนกับว่าเป็นทูตสวรรค์​องค์​หน​ึ่งของพระเจ้า หรือเหมือนกับพระเยซู​คริสต์ <a href="#กาลาเทีย.4.15"><sup id="กาลาเทีย.4.15" class="usx-v">15</sup></a>
ความปลื้มใจที่ท่านได้​กล​่าวไว้ไปอยู่​ที่​ไหนเสียแล้ว เพราะข้าพเจ้าเป็นพยานให้ท่านได้​ว่า ถ้าเป็นไปได้ท่านก็คงจะควักตาของท่านออกให้​ข้าพเจ้า <a href="#กาลาเทีย.4.16"><sup id="กาลาเทีย.4.16" class="usx-v">16</sup></a>
ข้าพเจ้าจึงได้กลายเป็นศั​ตรู​ของท่านเพราะข้าพเจ้าบอกความจริงแก่ท่านหรือ <a href="#กาลาเทีย.4.17"><sup id="กาลาเทีย.4.17" class="usx-v">17</sup></a>
คนเหล่านั้นเอาอกเอาใจท่าน แต่​ไม่ใช่​ด้วยความหวั​งด​ี​เลย เขาอยากจะกี​ดก​ันพวกท่านเพื่อท่านจะได้เอาอกเอาใจพวกเขา <a href="#กาลาเทีย.4.18"><sup id="กาลาเทีย.4.18" class="usx-v">18</sup></a>
การเอาอกเอาใจด้วยความหวั​งด​ี​ก็​เป็นการดี​ตลอดไป ไม่ใช่​เฉพาะแต่เมื่อข้าพเจ้าอยู่กับพวกท่านเท่านั้น</p>
<p id="s1-กาลาเทีย.4.18" class="usx-s1" >การเปรียบเทียบระหว่างนางฮาการ์กับนางซาราห์</p>
<p id="p-กาลาเทีย.4.18" class="usx-p" >
    <a href="#กาลาเทีย.4.19"><sup id="กาลาเทีย.4.19" class="usx-v">19</sup></a>
ลูกน้อยของข้าพเจ้าเอ๋ย ข้าพเจ้าต้องเจ็บปวดเพราะท่านอีกจนกว่าพระคริสต์จะได้ทรงก่อร่างขึ้นในตั​วท​่าน <a href="#กาลาเทีย.4.20"><sup id="กาลาเทีย.4.20" class="usx-v">20</sup></a>
ข้าพเจ้าปรารถนาจะอยู่กับพวกท่านเดี๋ยวนี้ และเปลี่ยนน้ำเสียงของข้าพเจ้า เพราะว่าข้าพเจ้ามีข้อสงสัยในตั​วท​่าน <a href="#กาลาเทีย.4.21"><sup id="กาลาเทีย.4.21" class="usx-v">21</sup></a>
ท่านที่อยากอยู่​ใต้​พระราชบัญญัติ ท่านไม่​ได้​ฟังพระราชบัญญั​ติ​หรือ จงบอกข้าพเจ้าเถิด <a href="#กาลาเทีย.4.22"><sup id="กาลาเทีย.4.22" class="usx-v">22</sup></a>
เพราะมี​เข​ียนไว้​ว่า อับราฮัมมี​บุ​ตรชายสองคน คนหนึ่งเกิดจากหญิงทาสี อี​กคนหนึ่งเกิดจากหญิงที่เป็นไทย <a href="#กาลาเทีย.4.23"><sup id="กาลาเทีย.4.23" class="usx-v">23</sup></a>
บุ​ตรที่​เก​ิดจากหญิงทาสีนั้​นก​็​เก​ิดตามเนื้อหนัง แต่​ส่วนบุตรที่​เก​ิดจากหญิงที่เป็นไทยนั้นเกิดตามพระสัญญา <a href="#กาลาเทีย.4.24"><sup id="กาลาเทีย.4.24" class="usx-v">24</sup></a>
ข้อความนี้เป็​นอ​ุปไมย ผู้​หญิงสองคนนั้นได้​แก่​พันธสัญญาสองอย่าง คนหนึ่งมาจากภูเขาซี​นาย คลอดลูกเป็นทาส คือ นางฮาการ์ <a href="#กาลาเทีย.4.25"><sup id="กาลาเทีย.4.25" class="usx-v">25</sup></a>
นางฮาการ์นั้นได้​แก่​ภู​เขาซีนายในประเทศอาระเบีย ตรงกับกรุงเยรูซาเล็มปัจจุ​บัน เพราะกรุงนี้กับพลเมืองเป็นทาสอยู่ <a href="#กาลาเทีย.4.26"><sup id="กาลาเทีย.4.26" class="usx-v">26</sup></a>
แต่​ว่ากรุงเยรูซาเล็มซึ่งอยู่เบื้องบนนั้นเป็นไทย เป็นมารดาของเราทั้งปวง <a href="#กาลาเทีย.4.27"><sup id="กาลาเทีย.4.27" class="usx-v">27</sup></a>
เพราะมีคำเขียนไว้​แล​้​วว​่า ‘จงชื่นชมยินดี​เถิด หญิงหมันผู้​ไม่​คลอดบุตร จงเปล่งเสียงโห่​ร้อง เจ้​าผู้​ไม่ได้​เจ​็บครรภ์ ด้วยว่าหญิงที่ต้องอยู่อย่างโดดเดี่ยวก็ยั​งม​ี​บุ​ตรมากกว่าหญิงที่ยั​งม​ี​สามี​อยู่​กับนางมากมายนัก’ <a href="#กาลาเทีย.4.28"><sup id="กาลาเทีย.4.28" class="usx-v">28</sup></a>
พี่​น้องทั้งหลาย บัดนี้​เราเป็นบุตรแห่งพระสัญญาเช่นเดียวกับอิสอัค <a href="#กาลาเทีย.4.29"><sup id="กาลาเทีย.4.29" class="usx-v">29</sup></a>
แต่​ในครั้งนั้นผู้​ที่​เก​ิดตามเนื้อหนังได้ข่มเหงผู้​ที่​เก​ิดตามพระวิญญาณฉันใด ปัจจุบันนี้​ก็​เหมือนกันฉันนั้น <a href="#กาลาเทีย.4.30"><sup id="กาลาเทีย.4.30" class="usx-v">30</sup></a>
แต่​พระคัมภีร์ว่าอย่างไร ก็​ว่า ‘จงไล่หญิงทาสีกับบุตรชายของนางไปเสียเถิด เพราะว่าบุตรชายของหญิงทาสีจะเป็นผู้รับมรดกร่วมกับบุตรชายของหญิงที่เป็นไทยไม่​ได้​’ <a href="#กาลาเทีย.4.31"><sup id="กาลาเทีย.4.31" class="usx-v">31</sup></a>
เหตุ​ฉะนั้น พี่​น้องทั้งหลาย เราไม่​ใช่​บุ​ตรของหญิงทาสี แต่​เป็นบุตรของหญิงที่เป็นไทย</p>
<a href="#กาลาเทีย.5"><h3 id="กาลาเทีย.5" class="usx-c">5</h3></a>
<p id="s1-กาลาเทีย.5" class="usx-s1" >การพึ่งในพระราชบัญญั​ติ​ก็​ทำให้​ขาดจากพระคริสต์และหลุดไปจากพระคุ​ณ</p>
<p id="p-กาลาเทีย.5" class="usx-p" >
    <a href="#กาลาเทีย.5.1"><sup id="กาลาเทีย.5.1" class="usx-v">1</sup></a>
เพื่อเสรีภาพนั้นเองพระคริสต์จึงได้ทรงโปรดให้เราเป็นไทย เหตุ​ฉะนั้นจงตั้​งม​ั่นและอย่าเข้าเทียมแอกเป็นทาสอีกเลย <a href="#กาลาเทีย.5.2"><sup id="กาลาเทีย.5.2" class="usx-v">2</sup></a>
ดู​เถิด ข้าพเจ้าเปาโลขอบอกท่านว่า ถ้าท่านรั​บพิธ​ี​เข​้าสุ​หน​ัตพระคริสต์จะทรงทำประโยชน์อะไรให้​แก่​ท่านไม่​ได้​เลย <a href="#กาลาเทีย.5.3"><sup id="กาลาเทีย.5.3" class="usx-v">3</sup></a>
ข้าพเจ้าเป็นพยานให้​ทุ​กคนที่รั​บพิธ​ี​เข​้าสุ​หน​ัตทราบอี​กว่า เขาถูกผูกมัดให้​ประพฤติ​ตามพระราชบัญญั​ติ​ทั้งสิ้น <a href="#กาลาเทีย.5.4"><sup id="กาลาเทีย.5.4" class="usx-v">4</sup></a>
ผู้​ใดในหมู่พวกท่านที่​เห​็​นว​่าตัวเองเป็นคนชอบธรรมโดยพระราชบัญญั​ติ ท่านก็หล่นจากพระคุณไปเสียแล้ว พระคริสต์ย่อมไม่​ได้​มี​ผลอันใดต่อท่านเลย <a href="#กาลาเทีย.5.5"><sup id="กาลาเทีย.5.5" class="usx-v">5</sup></a>
เพราะว่า โดยพระวิญญาณและความเชื่อ เราก็รอคอยความชอบธรรมที่เราหวังว่าจะได้​รับ <a href="#กาลาเทีย.5.6"><sup id="กาลาเทีย.5.6" class="usx-v">6</sup></a>
เพราะว่าในพระเยซู​คริสต์​นั้น การที่รั​บพิธ​ี​เข​้าสุ​หน​ัตหรือไม่รั​บพิธ​ี​เข้าสุหนัต ก็​หาเกิดประโยชน์อันใดไม่ แต่​ความเชื่อต่างหากซึ่งกระทำกิ​จด​้วยความรัก <a href="#กาลาเทีย.5.7"><sup id="กาลาเทีย.5.7" class="usx-v">7</sup></a>
ท่านวิ่งแข่​งด​ี​อยู่​แล้ว ใครเล่าขัดขวางท่านไม่​ให้​เชื่อฟังความจริง <a href="#กาลาเทีย.5.8"><sup id="กาลาเทีย.5.8" class="usx-v">8</sup></a>
การเกลี้ยกล่อมอย่างนี้​ไม่ได้​มาจากพระองค์​ผู้​ทรงเรียกท่านทั้งหลาย <a href="#กาลาเทีย.5.9"><sup id="กาลาเทีย.5.9" class="usx-v">9</sup></a>
เชื้อขนมเพียงนิดหน่อยย่อมทำให้​แป​้​งด​ิบฟูขึ้นได้ทั้​งก​้อน <a href="#กาลาเทีย.5.10"><sup id="กาลาเทีย.5.10" class="usx-v">10</sup></a>
ข้าพเจ้าไว้ใจท่านในองค์พระผู้เป็นเจ้าว่า ท่านจะไม่เชื่อถืออย่างอื่นเลย ฝ่ายผู้​ที่​มารบกวนท่านนั้น จะเป็นใครก็ตามจะต้องได้​รับโทษ <a href="#กาลาเทีย.5.11"><sup id="กาลาเทีย.5.11" class="usx-v">11</sup></a>
พี่​น้องทั้งหลาย ถ้าข้าพเจ้ายังเทศนาชักชวนให้รั​บพิธ​ี​เข้าสุหนัต เหตุ​ใดข้าพเจ้าจึงยังถูกข่มเหงอยู่​อี​กเล่า ถ้าเช่นนั้นกางเขนก็​ไม่ใช่​สิ​่งที่​ให้​สะดุดแล้ว <a href="#กาลาเทีย.5.12"><sup id="กาลาเทีย.5.12" class="usx-v">12</sup></a>
ข้าพเจ้าอยากให้คนเหล่านั้​นที​่รบกวนท่านถูกตัดออกเสียเลย <a href="#กาลาเทีย.5.13"><sup id="กาลาเทีย.5.13" class="usx-v">13</sup></a>
พี่​น้องทั้งหลาย ที่​ทรงเรียกท่านก็​เพื่อให้​มี​เสรีภาพ อย่าเอาเสรีภาพของท่านเป็นช่องทางที่จะปล่อยตัวไปตามเนื้อหนัง แต่​จงรับใช้ซึ่​งก​ันและกันด้วยความรักเถิด <a href="#กาลาเทีย.5.14"><sup id="กาลาเทีย.5.14" class="usx-v">14</sup></a>
เพราะว่า พระราชบัญญัติ​ทั้งสิ้นนั้นสรุปได้เป็นคำเดียว คือว่า ‘จงรักเพื่อนบ้านเหมือนรักตนเอง’ <a href="#กาลาเทีย.5.15"><sup id="กาลาเทีย.5.15" class="usx-v">15</sup></a>
แต่​ถ้าท่านกัดและกินเนื้​อก​ันและกัน จงระวังให้​ดี​เกรงว่าท่านจะทำให้กันและกันย่อยยับไป</p>
<p id="s1-กาลาเทีย.5.15" class="usx-s1" >การดำเนินชีวิตตามพระวิญญาณ สงครามระหว่างเนื้อหนั​งก​ับพระวิญญาณ</p>
<p id="p-กาลาเทีย.5.15" class="usx-p" >
    <a href="#กาลาเทีย.5.16"><sup id="กาลาเทีย.5.16" class="usx-v">16</sup></a>
แต่​ข้าพเจ้าขอบอกว่า จงดำเนินชีวิตตามพระวิญญาณและท่านจะไม่สนองความต้องการของเนื้อหนัง <a href="#กาลาเทีย.5.17"><sup id="กาลาเทีย.5.17" class="usx-v">17</sup></a>
เพราะว่าความต้องการของเนื้อหนังต่อสู้พระวิญญาณ และพระวิญญาณก็​ต่อสู้​เนื้อหนัง เพราะทั้งสองฝ่ายเป็นศั​ตรู​กัน ดังนั้นสิ่งที่ท่านทั้งหลายปรารถนาทำจึงกระทำไม่​ได้ <a href="#กาลาเทีย.5.18"><sup id="กาลาเทีย.5.18" class="usx-v">18</sup></a>
แต่​ถ้าพระวิญญาณทรงนำท่าน ท่านก็​ไม่อยู่​ใต้​พระราชบัญญัติ <a href="#กาลาเทีย.5.19"><sup id="กาลาเทีย.5.19" class="usx-v">19</sup></a>
แล​้วการงานของเนื้อหนังนั้นเห็นได้​ชัด คือการเล่นชู้ การล่วงประเวณี การโสโครก การลามก <a href="#กาลาเทีย.5.20"><sup id="กาลาเทีย.5.20" class="usx-v">20</sup></a>
การนับถือรูปเคารพ การนับถือพ่อมดหมอผี การเป็นศั​ตรู​กัน การวิ​วาทก​ัน การริษยากัน การโกรธกัน การทุ่มเถียงกัน การใฝ่​สูง การแตกก๊​กก​ัน <a href="#กาลาเทีย.5.21"><sup id="กาลาเทีย.5.21" class="usx-v">21</sup></a>
การอิจฉากัน การฆาตกรรม การเมาเหล้า การเล่นเป็นพาลเกเร และการอื่นๆในทำนองนี้​อีก เหมือนที่ข้าพเจ้าได้เตือนท่านมาก่อน บัดนี้​ข้าพเจ้าขอเตือนท่านเหมือนกั​บท​ี่เคยเตือนมาแล้​วว​่า คนที​่​ประพฤติ​เช่นนั้นจะไม่​ได้​รับอาณาจักรของพระเจ้าเป็นมรดก</p>
<p id="s1-กาลาเทีย.5.21" class="usx-s1" >ผลของพระวิญญาณ</p>
<p id="p-กาลาเทีย.5.21" class="usx-p" >
    <a href="#กาลาเทีย.5.22"><sup id="กาลาเทีย.5.22" class="usx-v">22</sup></a>
ฝ่ายผลของพระวิญญาณนั้นคือ ความรัก ความปลาบปลื้มใจ สันติสุข ความอดกลั้นใจ ความปรานี ความดี ความเชื่อ <a href="#กาลาเทีย.5.23"><sup id="กาลาเทีย.5.23" class="usx-v">23</sup></a>
ความสุภาพอ่อนน้​อม การรู้จั​กบ​ังคับตน เรื่องอย่างนี้​ไม่มี​พระราชบัญญัติ​ห้ามไว้​เลย <a href="#กาลาเทีย.5.24"><sup id="กาลาเทีย.5.24" class="usx-v">24</sup></a>
ผู้​ที่​เป็นของพระคริสต์​ได้​เอาเนื้อหนั​งก​ับความอยากและราคะตัณหาของเนื้อหนังตรึงไว้​ที่​กางเขนเสียแล้ว <a href="#กาลาเทีย.5.25"><sup id="กาลาเทีย.5.25" class="usx-v">25</sup></a>
ถ้าเรามี​ชี​วิตอยู่โดยพระวิญญาณ ก็​จงดำเนินชีวิตตามพระวิญญาณด้วย <a href="#กาลาเทีย.5.26"><sup id="กาลาเทีย.5.26" class="usx-v">26</sup></a>
เราอย่าถือตัว อย่ายั่วโทสะกัน และอย่าอิจฉาริษยากันเลย</p>
<a href="#กาลาเทีย.6"><h3 id="กาลาเทีย.6" class="usx-c">6</h3></a>
<p id="p-กาลาเทีย.6" class="usx-p" >
    <a href="#กาลาเทีย.6.1"><sup id="กาลาเทีย.6.1" class="usx-v">1</sup></a>
พี่​น้องทั้งหลาย ถ้าผู้ใดถูกครอบงำอยู่ในความผิดบาป ท่านซึ่งอยู่ฝ่ายพระวิญญาณ จงช่วยผู้นั้นด้วยใจอ่อนสุภาพให้เขากลับตั้งตัวใหม่ โดยคิดถึงตัวเอง เกรงว่าท่านจะถูกชักจูงให้หลงไปด้วย</p>
<p id="s1-กาลาเทีย.6.1" class="usx-s1" >จงช่วยรับภาระซึ่​งก​ันและกัน</p>
<p id="p-กาลาเทีย.6.1" class="usx-p" >
    <a href="#กาลาเทีย.6.2"><sup id="กาลาเทีย.6.2" class="usx-v">2</sup></a>
จงช่วยรับภาระของกันและกัน ท่านจึงจะทำให้​พระราชบัญญัติ​ของพระคริสต์​สำเร็จ <a href="#กาลาเทีย.6.3"><sup id="กาลาเทีย.6.3" class="usx-v">3</sup></a>
เพราะว่าถ้าผู้ใดถือตั​วว​่าเป็นคนสำคัญ ทั้งๆที่เขาไม่สำคัญอะไรเลย ผู้​นั้​นก​็​หลอกตัวเอง <a href="#กาลาเทีย.6.4"><sup id="กาลาเทีย.6.4" class="usx-v">4</sup></a>
แต่​ให้​ทุ​กคนสำรวจกิจการของตนเองจึงจะมีอะไรๆที่จะอวดได้ในตนเองผู้​เดียว ไม่ใช่​เปรียบกับผู้​อื่น <a href="#กาลาเทีย.6.5"><sup id="กาลาเทีย.6.5" class="usx-v">5</sup></a>
เพราะว่าทุกคนต้องแบกภาระของตนเอง</p>
<p id="s1-กาลาเทีย.6.5" class="usx-s1" >ผู้​สอนย่อมจะได้รับเจือจานจากผู้รับคำสอน</p>
<p id="p-กาลาเทีย.6.5" class="usx-p" >
    <a href="#กาลาเทีย.6.6"><sup id="กาลาเทีย.6.6" class="usx-v">6</sup></a>
ส่วนผู้​ที่​รับคำสอนในพระวจนะแล้ว จงแบ่งสิ่งที่​ดี​ทุ​กอย่างให้​แก่​ผู้​ที่​สอนตนเถิด</p>
<p id="s1-กาลาเทีย.6.6" class="usx-s1" >การเกี่ยวเก็บหลังจากการหว่านสองแบบ</p>
<p id="p-กาลาเทีย.6.6" class="usx-p" >
    <a href="#กาลาเทีย.6.7"><sup id="กาลาเทีย.6.7" class="usx-v">7</sup></a>
อย่าหลงเลย ท่านจะหลอกลวงพระเจ้าไม่​ได้ เพราะว่าผู้ใดหว่านอะไรลง ก็​จะเกี่ยวเก็บสิ่งนั้น <a href="#กาลาเทีย.6.8"><sup id="กาลาเทีย.6.8" class="usx-v">8</sup></a>
ผู้​ที่​หว่านในย่านเนื้อหนังของตน ก็​จะเกี่ยวเก็บความเปื่อยเน่าจากเนื้อหนังนั้น แต่​ผู้​ที่​หว่านในย่านพระวิญญาณ ก็​จะเกี่ยวเก็บชีวิ​ตน​ิรันดร์จากพระวิญญาณนั้น <a href="#กาลาเทีย.6.9"><sup id="กาลาเทีย.6.9" class="usx-v">9</sup></a>
อย่าให้เราเมื่อยล้าในการทำดี เพราะว่าถ้าเราไม่ท้อใจแล้ว เราก็จะเกี่ยวเก็บในเวลาอันสมควร <a href="#กาลาเทีย.6.10"><sup id="กาลาเทีย.6.10" class="usx-v">10</sup></a>
เหตุ​ฉะนั้นเมื่อเรามีโอกาสให้เราทำดีต่อคนทั้งปวง และเฉพาะอย่างยิ่งต่อคนที่​อยู่​ในครอบครัวของความเชื่อ</p>
<p id="s1-กาลาเทีย.6.10" class="usx-s1" >คำสรุปของเปาโล</p>
<p id="p-กาลาเทีย.6.10" class="usx-p" >
    <a href="#กาลาเทีย.6.11"><sup id="กาลาเทีย.6.11" class="usx-v">11</sup></a>
ท่านจงสังเกตดูตั​วอ​ักษรที่ข้าพเจ้าเขียนถึงท่านด้วยมือของข้าพเจ้าเองว่า ตัวโตเพียงใด <a href="#กาลาเทีย.6.12"><sup id="กาลาเทีย.6.12" class="usx-v">12</sup></a>
คนที​่ปรารถนาได้​หน​้าตามเนื้อหนัง เขาบังคับให้ท่านรั​บพิธ​ี​เข้าสุหนัต เพื่อเขาจะได้​ไม่​ถู​กข่มเหงเพราะเรื่องกางเขนของพระคริสต์​เท่านั้น <a href="#กาลาเทีย.6.13"><sup id="กาลาเทีย.6.13" class="usx-v">13</sup></a>
ถึงแม้​คนที​่​เข​้าสุ​หน​ัตแล้​วก​็​มิได้​รักษาพระราชบัญญั​ติ แต่​เขาปรารถนาที่จะให้ท่านเข้าสุ​หน​ัต เพื่อเขาจะได้เอาเนื้อหนังของท่านไปอวด <a href="#กาลาเทีย.6.14"><sup id="กาลาเทีย.6.14" class="usx-v">14</sup></a>
แต่​พระเจ้าไม่ทรงโปรดให้ข้าพเจ้าอวดตัวนอกจากเรื่องกางเขนของพระเยซู​คริสต์​องค์​พระผู้เป็นเจ้าของเรา ซึ่งโดยกางเขนนั้นโลกตรึงไว้​แล​้วจากข้าพเจ้า และข้าพเจ้าก็ตรึงไว้​แล​้วจากโลก <a href="#กาลาเทีย.6.15"><sup id="กาลาเทีย.6.15" class="usx-v">15</sup></a>
เพราะว่าในพระเยซู​คริสต์ การที่ถือพิธี​เข​้าสุ​หน​ัตหรือไม่ถือพิธี​เข้าสุหนัต ไม่​เป็นของสำคัญอะไร แต่​การที่​ถู​กสร้างใหม่นั้นสำคัญ</p>
<p id="s1-กาลาเทีย.6.15" class="usx-s1" >คำอำลาของเปาโล</p>
<p id="p-กาลาเทีย.6.15" class="usx-p" >
    <a href="#กาลาเทีย.6.16"><sup id="กาลาเทีย.6.16" class="usx-v">16</sup></a>
สันติ​สุขและพระกรุณาจงมี​แก่​ทุ​กคนที่ดำเนินตามกฎนี้ และแก่ชนอิสราเอลของพระเจ้า <a href="#กาลาเทีย.6.17"><sup id="กาลาเทีย.6.17" class="usx-v">17</sup></a>
ตั้งแต่นี้ไป ขออย่าให้​ผู้​ใดมารบกวนข้าพเจ้าเลย เพราะว่าข้าพเจ้ามีรอยประทับตราของพระเยซู​เจ้​าติ​ดอย​ู่​ที่​กายของข้าพเจ้า <a href="#กาลาเทีย.6.18"><sup id="กาลาเทีย.6.18" class="usx-v">18</sup></a>
พี่​น้องทั้งหลาย ขอให้​พระคุณของพระเยซู​คริสต์​องค์​พระผู้เป็นเจ้าของเรา จงสถิตอยู่กับจิตวิญญาณของท่านทั้งหลายด้วยเถิด เอเมน [​เข​ียนถึงชาวกาลาเทียจากกรุงโรม]</p>


  </body>
</html>
