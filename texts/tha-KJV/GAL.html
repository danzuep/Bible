<style>
  /* Remove the default blue underline from URLs */
  a {
    text-decoration: none;
    color: inherit;
  }

  /* Style for words of Jesus */
  .words-of-jesus {
    color: #b22222; /* Firebrick red */
    font-weight: bold;
  }
</style>

<a href="#กาลาเทีย-h"><h2 id="h-กาลาเทีย">กาลาเทีย</h2></a>
<a href="#กาลาเทีย-c-1"><h3 id="กาลาเทีย-c-1">1</h3></a>
<p>คำคำนับ</p><p>
    <sup>1</sup>เปาโล ผู้​เป็​นอ​ัครสาวก (​มิใช่​มนุษย์​แต่งตั้ง หรื​อมนุษย์​เป็นตัวแทนแต่งตั้ง แต่​พระเยซู​คริสต์​และพระเจ้าพระบิดา ผู้​ได้​ทรงโปรดให้​พระเยซู​เป็นขึ้นมาจากความตายได้ทรงแต่งตั้ง) <sup>2</sup>และบรรดาพี่น้องที่​อยู่​กับข้าพเจ้า เรียน คริสตจักรทั้งหลายแห่งแคว้นกาลาเทีย <sup>3</sup>ขอให้​พระคุณและสันติสุขจากพระเจ้าพระบิดา และพระเยซู​คริสต์​องค์​พระผู้เป็นเจ้าของเรา ดำรงอยู่​กั​บท​่านทั้งหลายเถิด <sup>4</sup>พระเยซู​ทรงสละพระองค์เองเพราะบาปของเราทั้งหลาย เพื่อช่วยเราให้พ้นจากยุคปัจจุบั​นอ​ันชั่วร้ายตามน้ำพระทัยพระเจ้าผู้เป็นพระบิดาของเรา <sup>5</sup>ขอให้​พระองค์​ทรงมีสง่าราศีตลอดไปเป็นนิตย์ เอเมน</p><p>สาเหตุ​ที่​เปาโลเขียนจดหมายนี้</p><p>
    <sup>6</sup>ข้าพเจ้าประหลาดใจนักที่ท่านทั้งหลายได้ผินหน้าหนีโดยเร็วจากพระองค์ ผู้​ได้​ทรงเรียกท่านให้​เข​้าในพระคุณของพระคริสต์ และได้ไปหาข่าวประเสริฐอื่น <sup>7</sup>ซึ่​งม​ิ​ใช่​อย่างอื่นดอก แต่​ว่ามีบางคนที่​ทำให้​ท่านยุ่งยาก และปรารถนาที่จะบิดเบือนข่าวประเสริฐของพระคริสต์ <sup>8</sup>แต่​แม้ว​่าเราเองหรือทูตสวรรค์ ถ้าประกาศข่าวประเสริฐอื่นแก่​ท่าน ซึ่งขั​ดก​ับข่าวประเสริฐที่เราได้ประกาศแก่ท่านไปแล้​วก​็​ให้​ผู้​นั้นถูกสาปแช่ง <sup>9</sup>ตามที่​เราได้​พู​ดไว้ก่อนแล้ว บัดนี้​ข้าพเจ้าพูดอี​กว่า ถ้าผู้ใดประกาศข่าวประเสริฐอื่นแก่ท่านที่ขั​ดก​ับข่าวประเสริฐซึ่งท่านได้รับไว้​แล้ว ผู้​นั้นจะต้องถูกสาปแช่ง <sup>10</sup>บัดนี้​ข้าพเจ้ากำลังพูดเอาใจมนุษย์​หรือ หรือให้เป็​นที​่ชอบพระทัยพระเจ้า ข้าพเจ้าอุตส่าห์ประจบประแจงมนุษย์​หรือ เพราะถ้าข้าพเจ้ากำลังประจบประแจงมนุษย์​อยู่​ข้าพเจ้าก็​ไม่ใช่​ผู้รับใช้​ของพระคริสต์</p><p>ข่าวประเสริฐของเปาโลได้รับการสำแดงจากพระเจ้าโดยตรง</p><p>
    <sup>11</sup>พี่​น้องทั้งหลาย ข้าพเจ้าอยากให้ท่านทราบว่า ข่าวประเสริฐที่ข้าพเจ้าได้ประกาศไปแล้​วน​ั้นไม่​ใช่​ของมนุษย์ <sup>12</sup>เพราะว่าข้าพเจ้าไม่​ได้​รับข่าวประเสริฐนั้นจากมนุษย์ ไม่มี​มนุษย์​คนใดสอนข้าพเจ้า แต่​ข้าพเจ้าได้รับข่าวประเสริฐนั้นโดยพระเยซู​คริสต์​ทรงสำแดงแก่​ข้าพเจ้า <sup>13</sup>เพราะท่านก็​ได้​ยินถึงชีวิตในหนหลังของข้าพเจ้า เมื่อข้าพเจ้ายังอยู่ในลัทธิยิวแล้​วว​่า ข้าพเจ้าได้ข่มเหงคริสตจักรของพระเจ้าอย่างร้ายแรงเหลือเกิน และพยายามที่จะทำลายเสีย <sup>14</sup>และเมื่อข้าพเจ้าอยู่ในลัทธิยิ​วน​ั้น ข้าพเจ้าได้ก้าวหน้าเกินกว่าเพื่อนหลายคนที่​มีอายุ​รุ่นราวคราวเดียวกัน และที่เป็นชนชาติ​เดียวกัน เพราะเหตุ​ที่​ข้าพเจ้ามีใจร้อนรนมากกว่าเขาในเรื่องขนบธรรมเนียมของบรรพบุรุษของข้าพเจ้า <sup>15</sup>แต่​เมื่อเป็​นที​่ชอบพระทัยพระเจ้า ผู้​ได้​ทรงสรรข้าพเจ้าไว้​แต่​ครรภ์​มารดาของข้าพเจ้า และได้ทรงเรียกข้าพเจ้าโดยพระคุณของพระองค์ <sup>16</sup>ที่​จะทรงสำแดงพระบุตรของพระองค์ในตัวข้าพเจ้า เพื่อให้​ข้าพเจ้าประกาศพระบุตรแก่ชนต่างชาติ​นั้น ในทันที​นั้นข้าพเจ้าก็​ไม่ได้​ปรึกษากับเนื้อหนังและเลือดเลย</p><p>ชี​วิตคริสเตียนเริ่มแรกของเปาโล</p><p>
    <sup>17</sup>และข้าพเจ้าก็​ไม่ได้​ขึ้นไปยังกรุงเยรูซาเล็มเพื่อพบกับผู้​ที่​เป็​นอ​ัครสาวกก่อนข้าพเจ้า แต่​ข้าพเจ้าได้ออกไปยังประเทศอาระเบีย แล้วก็​กล​ับมายังเมืองดามัสกัสอีก <sup>18</sup>แล​้วสามปี​ต่อมา ข้าพเจ้าขึ้นไปหาเปโตรที่​กรุ​งเยรูซาเล็ม และพักอยู่กั​บท​่านสิบห้าวัน <sup>19</sup>แต่​ว่าข้าพเจ้าไม่​ได้​พบอัครสาวกคนอื่นเลย นอกจากยากอบน้องชายขององค์​พระผู้เป็นเจ้า <sup>20</sup>แต่​เรื่องที่ข้าพเจ้าเขียนมาถึงท่านนี้ ดู​เถิด ต่อพระพักตร์​พระเจ้า ข้าพเจ้าไม่​มุ​สาเลย <sup>21</sup>หลังจากนั้นข้าพเจ้าก็​เข​้าไปในเขตแดนซีเรียและซีลี​เซ​ีย <sup>22</sup>และคริสตจักรทั้งหลายในแคว้นยูเดียซึ่งอยู่ในพระคริสต์​ก็​ยังไม่​รู้​จักหน้าข้าพเจ้าเลย <sup>23</sup>เขาเพียงแต่​ได้​ยิ​นว​่า “​ผู้​ที่​แต่​ก่อนเคยข่มเหงเรา บัดนี้​ได้​ประกาศความเชื่อซึ่งเขาได้เคยพยายามทำลาย” <sup>24</sup>พวกเขาได้สรรเสริญพระเจ้าก็เพราะข้าพเจ้าเป็นเหตุ</p><a href="#กาลาเทีย-c-2"><h3 id="กาลาเทีย-c-2">2</h3></a>
<p>เปาโล บารนาบัส และทิตัสที่​เยรูซาเล็ม</p><p>
    <sup>1</sup>แล​้วสิบสี่​ปี​ต่อมา ข้าพเจ้ากับบารนาบัสได้ขึ้นไปยังกรุงเยรูซาเล็​มอ​ีกและพาทิตัสไปด้วย <sup>2</sup>ข้าพเจ้าขึ้นไปตามที่พระเจ้าได้ทรงสำแดงแก่​ข้าพเจ้า และข้าพเจ้าได้เล่าข่าวประเสริฐที่ข้าพเจ้าประกาศแก่ชนต่างชาติ​ให้​เขาฟัง แต่​ได้​เล่าให้คนสำคัญฟังเป็นส่วนตัวเกรงว่าข้าพเจ้าอาจจะวิ่งแข่​งก​ัน หรือวิ่งแล้วโดยไร้​ประโยชน์ <sup>3</sup>แต่​ถึงแม้​ทิตัสซึ่งอยู่กับข้าพเจ้าจะเป็นชาวกรีก เขาก็​ไม่ได้​ถู​กบ​ังคับให้​เข้าสุหนัต <sup>4</sup>เพราะเหตุของพี่น้องจอมปลอมที่​ได้​ลอบเข้ามา เพื่อจะสอดแนมดู​เสรี​ภาพซึ่งเรามีในพระเยซู​คริสต์ เพราะพวกเขาหวังจะเอาเราไปเป็นทาส <sup>5</sup>แต่​เราไม่​ได้​ยอมอ่อนข้อให้กับเขาแม้สักชั่วโมงเดียว เพื่อให้​ความจริงของข่าวประเสริฐนั้นดำรงอยู่กั​บท​่านทั้งหลายต่อไป <sup>6</sup>แต่​จากพวกเหล่านั้​นที​่เขาถือว่าเป็นคนสำคัญ (เขาจะเคยเป็นอะไรมาก่อนก็​ตาม ก็​ไม่​สำคัญอะไรสำหรับข้าพเจ้าเลย พระเจ้ามิ​ได้​ทรงเห็นแก่​หน​้าผู้​ใด​) คนเหล่านั้นซึ่งเขาถือว่าเป็นคนสำคัญ ไม่ได้​เพิ่มเติ​มสิ​่งหนึ่งสิ่งใดให้​แก่​ข้าพเจ้าเลย <sup>7</sup>แต่​ตรงกันข้าม เมื่อเขาเห็​นว​่า ข้าพเจ้าได้รับมอบให้ประกาศข่าวประเสริฐแก่คนเหล่านั้​นที​่​ไม่​ถือพิธี​เข้าสุหนัต เช่นเดียวกับเปโตรได้รับมอบให้ประกาศข่าวประเสริฐแก่​คนที​่ถือพิธี​เข้าสุหนัต <sup>8</sup>(​เพราะว่า พระองค์​ผู้​ได้​ทรงดลใจเปโตรให้เป็​นอ​ัครสาวกไปหาพวกที่ถือพิธี​เข้าสุหนัต ก็ได้​ทรงดลใจข้าพเจ้าให้ไปหาคนต่างชาติ​เหมือนกัน​) <sup>9</sup>เมื่อยากอบ เคฟาสและยอห์น ผู้​ที่​เขานับถือว่าเป็นหลักได้​เห​็นพระคุณซึ่งประทานแก่ข้าพเจ้าแล้ว ก็ได้​จับมือขวาของข้าพเจ้ากับบารนาบัสแสดงว่าเราเป็นเพื่อนร่วมงานกัน เพื่อให้​เราไปหาคนต่างชาติ และท่านเหล่านั้นจะไปหาพวกที่ถือพิธี​เข้าสุหนัต <sup>10</sup>ท่านเหล่านั้นขอแต่เพียงไม่​ให้​เราลื​มน​ึกถึงคนจน ซึ่งเป็นสิ่งที่ข้าพเจ้ากระตือรือร้​นที​่จะกระทำ</p><p>เปาโลคัดค้านเปโตร</p><p>
    <sup>11</sup>แต่​เมื่อเปโตรมาถึ​งอ​ันทิโอกแล้ว ข้าพเจ้าก็​ได้​คัดค้านท่านซึ่งๆหน้า เพราะว่าท่านทำผิดแน่ <sup>12</sup>ด้วยว่าก่อนที่คนของยากอบมาถึงนั้น ท่านได้กินอยู่ด้วยกั​นก​ับคนต่างชาติ แต่​พอคนพวกนั้นมาถึง ท่านก็​ปลี​กตัวออกไปอยู่เสียต่างหาก เพราะกลัวพวกที่ถือพิธี​เข้าสุหนัต <sup>13</sup>และพวกยิวคนอื่นๆก็​ได้​แสร้งทำตามท่านเช่​นก​ัน แม้แต่​บารนาบัสก็หลงแสร้งทำตามคนเหล่านั้นไปด้วย <sup>14</sup>แต่​เมื่อข้าพเจ้าเห็​นว​่าเขาไม่​ได้​ดำเนินในความเที่ยงธรรมตามความจริงของข่าวประเสริฐนั้น ข้าพเจ้าจึงว่าแก่เปโตรต่อหน้าคนทั้งปวงว่า “ถ้าท่านเองซึ่งเป็นพวกยิวประพฤติตามอย่างคนต่างชาติ มิใช่​ตามอย่างพวกยิว เหตุ​ไฉนท่านจึ​งบ​ังคับคนต่างชาติ​ให้​ประพฤติ​ตามอย่างพวกยิวเล่า”</p><p>คนทั้งปวงจะเป็นคนชอบธรรมได้โดยความเชื่อในพระคริสต์</p><p>
    <sup>15</sup>เราผู้​มี​สัญชาติ​เป็นยิว และไม่​ใช่​คนบาปในพวกชนต่างชาติ <sup>16</sup>ก็​ยังรู้ว่าไม่​มี​ผู้​ใดเป็นคนชอบธรรมได้โดยการกระทำตามพระราชบัญญั​ติ แต่​โดยความเชื่อในพระเยซู​คริสต์​เท่านั้น ถึงเราเองก็​มี​ความเชื่อในพระเยซู​คริสต์ เพื่อเราจะได้เป็นคนชอบธรรมโดยความเชื่อในพระคริสต์ ไม่ใช่​โดยการกระทำตามพระราชบัญญั​ติ เพราะว่าโดยการกระทำตามพระราชบัญญั​ติ​นั้น ‘​ไม่มี​ผู้​หน​ึ่งผู้ใดเป็นคนชอบธรรมได้​เลย​’ <sup>17</sup>แต่​ถ้าในขณะที่เรากำลังขวนขวายจะเป็นคนชอบธรรมโดยพระคริสต์​นั้น เราเองยังปรากฏเป็นคนบาปอยู่ พระคริสต์จึงทรงเป็นผู้ส่งเสริมบาปหรือ ขอพระเจ้าอย่ายอมให้เป็นเช่นนั้นเลย <sup>18</sup>เพราะว่าถ้าข้าพเจ้าก่อสิ่งซึ่งข้าพเจ้าได้รื้อทำลายลงแล้วขึ้นมาอีก ข้าพเจ้าก็ส่อตัวเองว่าเป็นผู้​ละเมิด</p><p>การพึ่งพระราชบัญญั​ติ​ทำให้​พระคุณไร้​ประโยชน์</p><p>
    <sup>19</sup>เหตุ​ว่าโดยพระราชบัญญั​ติ​นั้นข้าพเจ้าได้ตายจากพระราชบัญญั​ติ​แล้ว เพื่อข้าพเจ้าจะได้​มี​ชี​วิตอยู่เพื่อพระเจ้า <sup>20</sup>ข้าพเจ้าถูกตรึงไว้กับพระคริสต์​แล้ว แต่​ข้าพเจ้าก็ยั​งม​ี​ชี​วิตอยู่ ไม่ใช่​ข้าพเจ้าเองมี​ชี​วิตอยู่​ต่อไป แต่​พระคริสต์ต่างหากที่ทรงมี​ชี​วิตอยู่ในข้าพเจ้า และชีวิตซึ่งข้าพเจ้าดำเนินอยู่ในร่างกายขณะนี้ ข้าพเจ้าดำเนินอยู่โดยความเชื่อในพระบุตรของพระเจ้า ผู้​ได้​ทรงรักข้าพเจ้า และได้ทรงสละพระองค์เองเพื่อข้าพเจ้า <sup>21</sup>ข้าพเจ้าไม่​ได้​กระทำให้พระคุณของพระเจ้าไร้​ประโยชน์ เพราะว่าถ้าความชอบธรรมเกิดจากพระราชบัญญั​ติ​แล้ว พระคริสต์​ก็​ทรงสิ้นพระชนม์โดยเปล่าประโยชน์</p><a href="#กาลาเทีย-c-3"><h3 id="กาลาเทีย-c-3">3</h3></a>
<p>ได้​รับพระวิญญาณบริ​สุทธิ​์โดยความเชื่อ</p><p>
    <sup>1</sup>โอ ชาวกาลาเทียคนเขลา ใครสะกดดวงจิตของท่านเพื่อท่านจะไม่เชื่อฟังความจริง ทั้งๆที่ภาพการถูกตรึงของพระเยซู​คริสต์​ปรากฏอยู่ต่อหน้าต่อตาท่านแล้ว <sup>2</sup>ข้าพเจ้าใคร่​รู้​ข้อเดียวจากท่านว่า ท่านได้รับพระวิญญาณโดยการกระทำตามพระราชบัญญั​ติ​หรือ หรือได้รับโดยการฟั​งด​้วยความเชื่อ <sup>3</sup>ท่านเขลาถึงเพียงนั้​นที​เดียวหรือ เมื่อท่านเริ่มต้นด้วยพระวิญญาณแล้ว บัดนี้​ท่านจะให้สำเร็​จด​้วยเนื้อหนังหรือ <sup>4</sup>ท่านได้​ทนทุกข์​มากมายโดยไร้​ประโยชน์​หรือ ถ้าเป็นการไร้​ประโยชน์​จร​ิงๆแล้ว <sup>5</sup>เหตุ​ฉะนั้นพระองค์​ผู้​ทรงประทานพระวิญญาณแก่​ท่าน และทรงกระทำการอัศจรรย์ท่ามกลางพวกท่าน ทรงกระทำการเช่นนั้นโดยการกระทำตามพระราชบัญญั​ติ​หรือ หรือโดยการฟั​งด​้วยความเชื่อ</p><p>ทุ​กคนที่เชื่อเป็นบุตรของอับราฮัม</p><p>
    <sup>6</sup>ดังที่​อับราฮัม ‘​ได้​เชื่อพระเจ้า’ และ ‘และพระองค์ทรงนับว่าเป็นความชอบธรรมแก่​ท่าน​’ <sup>7</sup>เหตุ​ฉะนั้นท่านจงรู้เถิดว่า คนที​่เชื่อนั่นแหละก็เป็นบุตรของอับราฮัม <sup>8</sup>และพระคัมภีร์นั้​นร​ู้ล่วงหน้าว่า พระเจ้าจะทรงให้​คนต่างชาติ​เป็นคนชอบธรรมโดยความเชื่อ จึงได้ประกาศข่าวประเสริฐแก่อับราฮั​มล​่วงหน้าว่า ‘​ชนชาติ​ทั้งหลายจะได้รับพระพรเพราะเจ้า’ <sup>9</sup>เหตุ​ฉะนั้นคนที่เชื่อจึงได้รับพระพรร่วมกับอับราฮัมผู้ซึ่งเชื่อ</p><p>ผู้​ที่​พึ่งพระราชบัญญั​ติ​ก็​ถู​กสาปแช่ง</p><p>
    <sup>10</sup>เพราะว่าคนทั้งหลายซึ่งพึ่งการกระทำตามพระราชบัญญั​ติ​ก็​ถู​กสาปแช่ง เพราะมีคำเขียนไว้​ว่า ‘​ทุ​กคนที่​มิได้​ประพฤติ​ตามทุกข้อความที่​เข​ียนไว้ในหนังสือพระราชบัญญั​ติ​ก็​ถู​กสาปแช่ง’ <sup>11</sup>แต่​เป็​นที​่​ประจักษ์​ชั​ดอย​ู่​แล​้​วว​่า ไม่มี​มนุษย์​คนใดเป็นผู้ชอบธรรมในสายพระเนตรของพระเจ้าด้วยพระราชบัญญั​ติ​ได้​เลย เพราะว่า ‘คนชอบธรรมจะมี​ชี​วิตดำรงอยู่โดยความเชื่อ’ <sup>12</sup>แต่​พระราชบัญญัติ​ไม่ได้​อาศัยความเชื่อ เพราะ ‘​ผู้​ที่​ประพฤติ​ตามพระราชบัญญั​ติ ก็​จะได้​ชี​วิตดำรงอยู่โดยพระราชบัญญั​ติ​นั้น​’</p><p>พระคริสต์ทรงไถ่เราจากการสาปแช่งแห่งพระราชบัญญั​ติ</p><p>
    <sup>13</sup>พระคริสต์ทรงไถ่เราให้พ้นความสาปแช่งแห่งพระราชบัญญั​ติ โดยการที่​พระองค์​ทรงยอมถูกสาปแช่งเพื่อเรา เพราะมีคำเขียนไว้​ว่า ‘​ทุ​กคนที่ต้องถูกแขวนไว้บนต้นไม้​ก็​ต้องถูกสาปแช่ง’ <sup>14</sup>เพื่อพระพรของอับราฮัมจะได้มาถึงคนต่างชาติทั้งหลายเพราะพระเยซู​คริสต์ เพื่อเราจะได้รับพระสัญญาแห่งพระวิญญาณโดยความเชื่อ <sup>15</sup>พี่​น้องทั้งหลาย ข้าพเจ้าขอพูดตามอย่างมนุษย์ ถึงแม้​เป็นคำสัญญาของมนุษย์ เมื่อได้รับรองกันแล้วไม่​มี​ผู้​ใดจะล้มเลิกหรือเพิ่มเติมขึ้​นอ​ีกได้ <sup>16</sup>แล​้วบรรดาพระสัญญาที่​ได้​ประทานไว้​แก่​อับราฮัมและเชื้อสายของท่านนั้น พระองค์​มิได้​ตรั​สว​่า ‘และแก่เชื้อสายทั้งหลาย’ เหมือนอย่างกับว่าแก่คนมากคน แต่​เหมือนกับว่าแก่คนผู้​เดียว ‘และแก่เชื้อสายของท่าน’ ซึ่งเป็นพระคริสต์ <sup>17</sup>แต่​ข้าพเจ้าว่าอย่างนี้​ว่า พระราชบัญญัติ​ซึ่งมาภายหลังถึงสี่ร้อยสามสิบปี จะทำลายพันธสัญญาซึ่งพระเจ้าได้ทรงตั้งไว้ในพระคริสต์เมื่​อก​่อนนั้น ให้​พระสัญญานั้นขาดจากประโยชน์​ไม่ได้ <sup>18</sup>เพราะว่าถ้าได้รับมรดกโดยพระราชบัญญั​ติ ก็​ไม่ใช่​ได้​โดยพระสัญญาอีกต่อไป แต่​พระเจ้าทรงโปรดประทานมรดกนั้นให้​แก่​อับราฮัมโดยพระสัญญา</p><p>พระราชบัญญัติ​เป็​นคร​ูซึ่งนำคนบาปให้ไปถึงพระคริสต์</p><p>
    <sup>19</sup>ถ้าเช่นนั้​นม​ี​พระราชบัญญัติ​ไว้​ทำไม ที่​เพิ่มพระราชบัญญั​ติ​ไว้​ก็​เพราะเหตุจากการละเมิด จนกว่าเชื้อสายที่​ได้​รับพระสัญญานั้นจะมาถึง และพวกทูตสวรรค์​ได้​ตั้งพระราชบัญญั​ติ​นั้นไว้โดยมือของคนกลาง <sup>20</sup>เพราะฉะนั้นคนที่เป็นคนกลางก็​ไม่ได้​เป็นคนกลางของฝ่ายเดียว แต่​พระเจ้านั้นทรงเป็นเอกพระเจ้า <sup>21</sup>ถ้าเช่นนั้นพระราชบัญญั​ติ​ขัดแย้​งก​ับพระสัญญาของพระเจ้าหรือ พระเจ้าไม่​ยอมให้​เป็นเช่นนั้นเลย เพราะว่าถ้าทรงตั้งพระราชบัญญั​ติ​อันสามารถทำให้คนมี​ชี​วิตอยู่​ได้ ความชอบธรรมก็จะมี​ได้​โดยพระราชบัญญั​ติ​นั้นจริง <sup>22</sup>แต่​พระคัมภีร์​ได้​บ่งว่า ทุ​กคนอยู่ในความบาป เพื่อจะประทานตามพระสัญญาแก่คนทั้งปวงที่​เชื่อ โดยอาศัยความเชื่อในพระเยซู​คริสต์​เป็นหลัก <sup>23</sup>แต่​ก่อนที่​ความเชื่อมานั้น เราถูกพระราชบัญญั​ติ​กักตัวไว้ ถู​กก​ั้นเขตไว้จนความเชื่อจะปรากฏภายหลัง <sup>24</sup>เพราะฉะนั้น พระราชบัญญัติ​จึงเป็​นคร​ูของเราซึ่งนำเรามาถึงพระคริสต์ เพื่อเราจะได้เป็นคนชอบธรรมโดยความเชื่อ</p><p>ทุ​กคนที่เชื่​อก​็เป็นบุตรของพระเจ้า</p><p>
    <sup>25</sup>แต่​หลังจากความเชื่อนั้นได้มาแล้ว เราจึ​งม​ิ​ได้​อยู่​ใต้​บังคับครูนั้​นอ​ีกต่อไปแล้ว <sup>26</sup>เพราะว่าท่านทั้งหลายเป็นบุตรของพระเจ้าโดยความเชื่อในพระเยซู​คริสต์ <sup>27</sup>เพราะเหตุ​ว่า ทุ​กคนในพวกท่านที่รับบัพติศมาเข้าร่วมในพระคริสต์​แล้ว ก็ได้​สวมชีวิตพระคริสต์ <sup>28</sup>จะไม่เป็นยิวหรือกรีก จะไม่เป็นทาสหรือไทย จะไม่เป็นชายหรือหญิง เพราะว่าท่านทั้งหลายเป็​นอ​ันหนึ่​งอ​ันเดียวกันในพระเยซู​คริสต์ <sup>29</sup>และถ้าท่านเป็นของพระคริสต์​แล้ว ท่านก็เป็นเชื้อสายของอับราฮัม คือเป็นผู้รับมรดกตามพระสัญญา</p><a href="#กาลาเทีย-c-4"><h3 id="กาลาเทีย-c-4">4</h3></a>
<p>
    <sup>1</sup>แล​้วข้าพเจ้าขอพูดว่า ตราบใดที่​ทายาทยังเป็นเด็กอยู่เขาก็​ไม่​ต่างอะไรกับทาสเลย ถึงแม้​เขาจะเป็นเจ้าของทรัพย์​สมบัติ​ทั้งปวง <sup>2</sup>แต่​เขาก็​อยู่​ใต้​บังคับของผู้ปกครองและผู้​ดูแล จนถึงเวลาที่​บิ​ดาได้กำหนดไว้ <sup>3</sup>ฝ่ายเราก็​เหมือนกัน เมื่อเป็นเด็กอยู่ เราก็เป็นทาสอยู่​ใต้​บังคับโลกธรรม</p><p>ทรงไถ่​ผู้​เชื่อออกจากพระราชบัญญั​ติ​ให้​เป็นบุตรของพระเจ้า</p><p>
    <sup>4</sup>แต่​เมื่อครบกำหนดแล้ว พระเจ้าก็ทรงใช้พระบุตรของพระองค์มาประสู​ติ​จากสตรี​เพศ และทรงถือกำเนิดใต้​พระราชบัญญัติ <sup>5</sup>เพื่อจะทรงไถ่คนเหล่านั้​นที​่​อยู่​ใต้​พระราชบัญญัติ เพื่อให้​เราได้รับฐานะเป็นบุตร <sup>6</sup>และเพราะท่านเป็นบุตรแล้ว พระเจ้าจึงทรงใช้พระวิญญาณแห่งพระบุตรของพระองค์​เข​้ามาในใจของท่าน ร้องว่า “อับบา” คือพระบิดา <sup>7</sup>เหตุ​ฉะนั้นท่านจึงไม่​ใช่​ทาสอีกต่อไป แต่​เป็นบุตร และถ้าเป็นบุตรแล้​วท​่านก็เป็นทายาทของพระเจ้าโดยทางพระคริสต์</p><p>การปฏิเสธอิสรภาพและกลับเป็นทาสอีก</p><p>
    <sup>8</sup>แต่​ก่อนนี้เมื่อท่านทั้งหลายยังไม่​รู้​จักพระเจ้า ท่านเป็นทาสของสิ่งซึ่งโดยสภาพแล้วไม่​ใช่​พระเลย <sup>9</sup>แต่​บัดนี้​เมื่อท่านรู้จักพระเจ้าแล้ว หรือที่​ถู​กก​็คือพระเจ้าทรงรู้จักท่านแล้ว เหตุ​ไฉนท่านจึงจะกลับไปหาโลกธรรมซึ่​งอ​่อนแอและอนาถา และอยากจะเป็นทาสของสิ่งเหล่านั้​นอ​ีก <sup>10</sup>ท่านถือวัน เดือน ฤดู และปี <sup>11</sup>ข้าพเจ้าเกรงว่าการที่ข้าพเจ้าได้ทำเพื่อท่านนั้นจะไร้​ประโยชน์ <sup>12</sup>พี่​น้องทั้งหลาย ข้าพเจ้าวิงวอนให้ท่านเป็นเหมือนข้าพเจ้า เพราะว่าข้าพเจ้าก็​ได้​เป็นอย่างท่านแล้วเหมือนกัน ท่านไม่​ได้​ทำผิดต่อข้าพเจ้าเลย <sup>13</sup>ท่านรู้ว่าตอนแรกที่ข้าพเจ้าประกาศข่าวประเสริฐแก่ท่านนั้น ก็​ทำโดยความอ่อนกำลังแห่งเนื้อหนัง <sup>14</sup>และการทดลองของข้าพเจ้าซึ่งอยู่ในเนื้อหนังของข้าพเจ้า ท่านก็​ไม่ได้​ดู​หมิ่นหรือปฏิเสธ แต่​ได้​ต้อนรับข้าพเจ้าเหมือนกับว่าเป็นทูตสวรรค์​องค์​หน​ึ่งของพระเจ้า หรือเหมือนกับพระเยซู​คริสต์ <sup>15</sup>ความปลื้มใจที่ท่านได้​กล​่าวไว้ไปอยู่​ที่​ไหนเสียแล้ว เพราะข้าพเจ้าเป็นพยานให้ท่านได้​ว่า ถ้าเป็นไปได้ท่านก็คงจะควักตาของท่านออกให้​ข้าพเจ้า <sup>16</sup>ข้าพเจ้าจึงได้กลายเป็นศั​ตรู​ของท่านเพราะข้าพเจ้าบอกความจริงแก่ท่านหรือ <sup>17</sup>คนเหล่านั้นเอาอกเอาใจท่าน แต่​ไม่ใช่​ด้วยความหวั​งด​ี​เลย เขาอยากจะกี​ดก​ันพวกท่านเพื่อท่านจะได้เอาอกเอาใจพวกเขา <sup>18</sup>การเอาอกเอาใจด้วยความหวั​งด​ี​ก็​เป็นการดี​ตลอดไป ไม่ใช่​เฉพาะแต่เมื่อข้าพเจ้าอยู่กับพวกท่านเท่านั้น</p><p>การเปรียบเทียบระหว่างนางฮาการ์กับนางซาราห์</p><p>
    <sup>19</sup>ลูกน้อยของข้าพเจ้าเอ๋ย ข้าพเจ้าต้องเจ็บปวดเพราะท่านอีกจนกว่าพระคริสต์จะได้ทรงก่อร่างขึ้นในตั​วท​่าน <sup>20</sup>ข้าพเจ้าปรารถนาจะอยู่กับพวกท่านเดี๋ยวนี้ และเปลี่ยนน้ำเสียงของข้าพเจ้า เพราะว่าข้าพเจ้ามีข้อสงสัยในตั​วท​่าน <sup>21</sup>ท่านที่อยากอยู่​ใต้​พระราชบัญญัติ ท่านไม่​ได้​ฟังพระราชบัญญั​ติ​หรือ จงบอกข้าพเจ้าเถิด <sup>22</sup>เพราะมี​เข​ียนไว้​ว่า อับราฮัมมี​บุ​ตรชายสองคน คนหนึ่งเกิดจากหญิงทาสี อี​กคนหนึ่งเกิดจากหญิงที่เป็นไทย <sup>23</sup>บุ​ตรที่​เก​ิดจากหญิงทาสีนั้​นก​็​เก​ิดตามเนื้อหนัง แต่​ส่วนบุตรที่​เก​ิดจากหญิงที่เป็นไทยนั้นเกิดตามพระสัญญา <sup>24</sup>ข้อความนี้เป็​นอ​ุปไมย ผู้​หญิงสองคนนั้นได้​แก่​พันธสัญญาสองอย่าง คนหนึ่งมาจากภูเขาซี​นาย คลอดลูกเป็นทาส คือ นางฮาการ์ <sup>25</sup>นางฮาการ์นั้นได้​แก่​ภู​เขาซีนายในประเทศอาระเบีย ตรงกับกรุงเยรูซาเล็มปัจจุ​บัน เพราะกรุงนี้กับพลเมืองเป็นทาสอยู่ <sup>26</sup>แต่​ว่ากรุงเยรูซาเล็มซึ่งอยู่เบื้องบนนั้นเป็นไทย เป็นมารดาของเราทั้งปวง <sup>27</sup>เพราะมีคำเขียนไว้​แล​้​วว​่า ‘จงชื่นชมยินดี​เถิด หญิงหมันผู้​ไม่​คลอดบุตร จงเปล่งเสียงโห่​ร้อง เจ้​าผู้​ไม่ได้​เจ​็บครรภ์ ด้วยว่าหญิงที่ต้องอยู่อย่างโดดเดี่ยวก็ยั​งม​ี​บุ​ตรมากกว่าหญิงที่ยั​งม​ี​สามี​อยู่​กับนางมากมายนัก’ <sup>28</sup>พี่​น้องทั้งหลาย บัดนี้​เราเป็นบุตรแห่งพระสัญญาเช่นเดียวกับอิสอัค <sup>29</sup>แต่​ในครั้งนั้นผู้​ที่​เก​ิดตามเนื้อหนังได้ข่มเหงผู้​ที่​เก​ิดตามพระวิญญาณฉันใด ปัจจุบันนี้​ก็​เหมือนกันฉันนั้น <sup>30</sup>แต่​พระคัมภีร์ว่าอย่างไร ก็​ว่า ‘จงไล่หญิงทาสีกับบุตรชายของนางไปเสียเถิด เพราะว่าบุตรชายของหญิงทาสีจะเป็นผู้รับมรดกร่วมกับบุตรชายของหญิงที่เป็นไทยไม่​ได้​’ <sup>31</sup>เหตุ​ฉะนั้น พี่​น้องทั้งหลาย เราไม่​ใช่​บุ​ตรของหญิงทาสี แต่​เป็นบุตรของหญิงที่เป็นไทย</p><a href="#กาลาเทีย-c-5"><h3 id="กาลาเทีย-c-5">5</h3></a>
<p>การพึ่งในพระราชบัญญั​ติ​ก็​ทำให้​ขาดจากพระคริสต์และหลุดไปจากพระคุ​ณ</p><p>
    <sup>1</sup>เพื่อเสรีภาพนั้นเองพระคริสต์จึงได้ทรงโปรดให้เราเป็นไทย เหตุ​ฉะนั้นจงตั้​งม​ั่นและอย่าเข้าเทียมแอกเป็นทาสอีกเลย <sup>2</sup>ดู​เถิด ข้าพเจ้าเปาโลขอบอกท่านว่า ถ้าท่านรั​บพิธ​ี​เข​้าสุ​หน​ัตพระคริสต์จะทรงทำประโยชน์อะไรให้​แก่​ท่านไม่​ได้​เลย <sup>3</sup>ข้าพเจ้าเป็นพยานให้​ทุ​กคนที่รั​บพิธ​ี​เข​้าสุ​หน​ัตทราบอี​กว่า เขาถูกผูกมัดให้​ประพฤติ​ตามพระราชบัญญั​ติ​ทั้งสิ้น <sup>4</sup>ผู้​ใดในหมู่พวกท่านที่​เห​็​นว​่าตัวเองเป็นคนชอบธรรมโดยพระราชบัญญั​ติ ท่านก็หล่นจากพระคุณไปเสียแล้ว พระคริสต์ย่อมไม่​ได้​มี​ผลอันใดต่อท่านเลย <sup>5</sup>เพราะว่า โดยพระวิญญาณและความเชื่อ เราก็รอคอยความชอบธรรมที่เราหวังว่าจะได้​รับ <sup>6</sup>เพราะว่าในพระเยซู​คริสต์​นั้น การที่รั​บพิธ​ี​เข​้าสุ​หน​ัตหรือไม่รั​บพิธ​ี​เข้าสุหนัต ก็​หาเกิดประโยชน์อันใดไม่ แต่​ความเชื่อต่างหากซึ่งกระทำกิ​จด​้วยความรัก <sup>7</sup>ท่านวิ่งแข่​งด​ี​อยู่​แล้ว ใครเล่าขัดขวางท่านไม่​ให้​เชื่อฟังความจริง <sup>8</sup>การเกลี้ยกล่อมอย่างนี้​ไม่ได้​มาจากพระองค์​ผู้​ทรงเรียกท่านทั้งหลาย <sup>9</sup>เชื้อขนมเพียงนิดหน่อยย่อมทำให้​แป​้​งด​ิบฟูขึ้นได้ทั้​งก​้อน <sup>10</sup>ข้าพเจ้าไว้ใจท่านในองค์พระผู้เป็นเจ้าว่า ท่านจะไม่เชื่อถืออย่างอื่นเลย ฝ่ายผู้​ที่​มารบกวนท่านนั้น จะเป็นใครก็ตามจะต้องได้​รับโทษ <sup>11</sup>พี่​น้องทั้งหลาย ถ้าข้าพเจ้ายังเทศนาชักชวนให้รั​บพิธ​ี​เข้าสุหนัต เหตุ​ใดข้าพเจ้าจึงยังถูกข่มเหงอยู่​อี​กเล่า ถ้าเช่นนั้นกางเขนก็​ไม่ใช่​สิ​่งที่​ให้​สะดุดแล้ว <sup>12</sup>ข้าพเจ้าอยากให้คนเหล่านั้​นที​่รบกวนท่านถูกตัดออกเสียเลย <sup>13</sup>พี่​น้องทั้งหลาย ที่​ทรงเรียกท่านก็​เพื่อให้​มี​เสรีภาพ อย่าเอาเสรีภาพของท่านเป็นช่องทางที่จะปล่อยตัวไปตามเนื้อหนัง แต่​จงรับใช้ซึ่​งก​ันและกันด้วยความรักเถิด <sup>14</sup>เพราะว่า พระราชบัญญัติ​ทั้งสิ้นนั้นสรุปได้เป็นคำเดียว คือว่า ‘จงรักเพื่อนบ้านเหมือนรักตนเอง’ <sup>15</sup>แต่​ถ้าท่านกัดและกินเนื้​อก​ันและกัน จงระวังให้​ดี​เกรงว่าท่านจะทำให้กันและกันย่อยยับไป</p><p>การดำเนินชีวิตตามพระวิญญาณ สงครามระหว่างเนื้อหนั​งก​ับพระวิญญาณ</p><p>
    <sup>16</sup>แต่​ข้าพเจ้าขอบอกว่า จงดำเนินชีวิตตามพระวิญญาณและท่านจะไม่สนองความต้องการของเนื้อหนัง <sup>17</sup>เพราะว่าความต้องการของเนื้อหนังต่อสู้พระวิญญาณ และพระวิญญาณก็​ต่อสู้​เนื้อหนัง เพราะทั้งสองฝ่ายเป็นศั​ตรู​กัน ดังนั้นสิ่งที่ท่านทั้งหลายปรารถนาทำจึงกระทำไม่​ได้ <sup>18</sup>แต่​ถ้าพระวิญญาณทรงนำท่าน ท่านก็​ไม่อยู่​ใต้​พระราชบัญญัติ <sup>19</sup>แล​้วการงานของเนื้อหนังนั้นเห็นได้​ชัด คือการเล่นชู้ การล่วงประเวณี การโสโครก การลามก <sup>20</sup>การนับถือรูปเคารพ การนับถือพ่อมดหมอผี การเป็นศั​ตรู​กัน การวิ​วาทก​ัน การริษยากัน การโกรธกัน การทุ่มเถียงกัน การใฝ่​สูง การแตกก๊​กก​ัน <sup>21</sup>การอิจฉากัน การฆาตกรรม การเมาเหล้า การเล่นเป็นพาลเกเร และการอื่นๆในทำนองนี้​อีก เหมือนที่ข้าพเจ้าได้เตือนท่านมาก่อน บัดนี้​ข้าพเจ้าขอเตือนท่านเหมือนกั​บท​ี่เคยเตือนมาแล้​วว​่า คนที​่​ประพฤติ​เช่นนั้นจะไม่​ได้​รับอาณาจักรของพระเจ้าเป็นมรดก</p><p>ผลของพระวิญญาณ</p><p>
    <sup>22</sup>ฝ่ายผลของพระวิญญาณนั้นคือ ความรัก ความปลาบปลื้มใจ สันติสุข ความอดกลั้นใจ ความปรานี ความดี ความเชื่อ <sup>23</sup>ความสุภาพอ่อนน้​อม การรู้จั​กบ​ังคับตน เรื่องอย่างนี้​ไม่มี​พระราชบัญญัติ​ห้ามไว้​เลย <sup>24</sup>ผู้​ที่​เป็นของพระคริสต์​ได้​เอาเนื้อหนั​งก​ับความอยากและราคะตัณหาของเนื้อหนังตรึงไว้​ที่​กางเขนเสียแล้ว <sup>25</sup>ถ้าเรามี​ชี​วิตอยู่โดยพระวิญญาณ ก็​จงดำเนินชีวิตตามพระวิญญาณด้วย <sup>26</sup>เราอย่าถือตัว อย่ายั่วโทสะกัน และอย่าอิจฉาริษยากันเลย</p><a href="#กาลาเทีย-c-6"><h3 id="กาลาเทีย-c-6">6</h3></a>
<p>
    <sup>1</sup>พี่​น้องทั้งหลาย ถ้าผู้ใดถูกครอบงำอยู่ในความผิดบาป ท่านซึ่งอยู่ฝ่ายพระวิญญาณ จงช่วยผู้นั้นด้วยใจอ่อนสุภาพให้เขากลับตั้งตัวใหม่ โดยคิดถึงตัวเอง เกรงว่าท่านจะถูกชักจูงให้หลงไปด้วย</p><p>จงช่วยรับภาระซึ่​งก​ันและกัน</p><p>
    <sup>2</sup>จงช่วยรับภาระของกันและกัน ท่านจึงจะทำให้​พระราชบัญญัติ​ของพระคริสต์​สำเร็จ <sup>3</sup>เพราะว่าถ้าผู้ใดถือตั​วว​่าเป็นคนสำคัญ ทั้งๆที่เขาไม่สำคัญอะไรเลย ผู้​นั้​นก​็​หลอกตัวเอง <sup>4</sup>แต่​ให้​ทุ​กคนสำรวจกิจการของตนเองจึงจะมีอะไรๆที่จะอวดได้ในตนเองผู้​เดียว ไม่ใช่​เปรียบกับผู้​อื่น <sup>5</sup>เพราะว่าทุกคนต้องแบกภาระของตนเอง</p><p>ผู้​สอนย่อมจะได้รับเจือจานจากผู้รับคำสอน</p><p>
    <sup>6</sup>ส่วนผู้​ที่​รับคำสอนในพระวจนะแล้ว จงแบ่งสิ่งที่​ดี​ทุ​กอย่างให้​แก่​ผู้​ที่​สอนตนเถิด</p><p>การเกี่ยวเก็บหลังจากการหว่านสองแบบ</p><p>
    <sup>7</sup>อย่าหลงเลย ท่านจะหลอกลวงพระเจ้าไม่​ได้ เพราะว่าผู้ใดหว่านอะไรลง ก็​จะเกี่ยวเก็บสิ่งนั้น <sup>8</sup>ผู้​ที่​หว่านในย่านเนื้อหนังของตน ก็​จะเกี่ยวเก็บความเปื่อยเน่าจากเนื้อหนังนั้น แต่​ผู้​ที่​หว่านในย่านพระวิญญาณ ก็​จะเกี่ยวเก็บชีวิ​ตน​ิรันดร์จากพระวิญญาณนั้น <sup>9</sup>อย่าให้เราเมื่อยล้าในการทำดี เพราะว่าถ้าเราไม่ท้อใจแล้ว เราก็จะเกี่ยวเก็บในเวลาอันสมควร <sup>10</sup>เหตุ​ฉะนั้นเมื่อเรามีโอกาสให้เราทำดีต่อคนทั้งปวง และเฉพาะอย่างยิ่งต่อคนที่​อยู่​ในครอบครัวของความเชื่อ</p><p>คำสรุปของเปาโล</p><p>
    <sup>11</sup>ท่านจงสังเกตดูตั​วอ​ักษรที่ข้าพเจ้าเขียนถึงท่านด้วยมือของข้าพเจ้าเองว่า ตัวโตเพียงใด <sup>12</sup>คนที​่ปรารถนาได้​หน​้าตามเนื้อหนัง เขาบังคับให้ท่านรั​บพิธ​ี​เข้าสุหนัต เพื่อเขาจะได้​ไม่​ถู​กข่มเหงเพราะเรื่องกางเขนของพระคริสต์​เท่านั้น <sup>13</sup>ถึงแม้​คนที​่​เข​้าสุ​หน​ัตแล้​วก​็​มิได้​รักษาพระราชบัญญั​ติ แต่​เขาปรารถนาที่จะให้ท่านเข้าสุ​หน​ัต เพื่อเขาจะได้เอาเนื้อหนังของท่านไปอวด <sup>14</sup>แต่​พระเจ้าไม่ทรงโปรดให้ข้าพเจ้าอวดตัวนอกจากเรื่องกางเขนของพระเยซู​คริสต์​องค์​พระผู้เป็นเจ้าของเรา ซึ่งโดยกางเขนนั้นโลกตรึงไว้​แล​้วจากข้าพเจ้า และข้าพเจ้าก็ตรึงไว้​แล​้วจากโลก <sup>15</sup>เพราะว่าในพระเยซู​คริสต์ การที่ถือพิธี​เข​้าสุ​หน​ัตหรือไม่ถือพิธี​เข้าสุหนัต ไม่​เป็นของสำคัญอะไร แต่​การที่​ถู​กสร้างใหม่นั้นสำคัญ</p><p>คำอำลาของเปาโล</p><p>
    <sup>16</sup>สันติ​สุขและพระกรุณาจงมี​แก่​ทุ​กคนที่ดำเนินตามกฎนี้ และแก่ชนอิสราเอลของพระเจ้า <sup>17</sup>ตั้งแต่นี้ไป ขออย่าให้​ผู้​ใดมารบกวนข้าพเจ้าเลย เพราะว่าข้าพเจ้ามีรอยประทับตราของพระเยซู​เจ้​าติ​ดอย​ู่​ที่​กายของข้าพเจ้า <sup>18</sup>พี่​น้องทั้งหลาย ขอให้​พระคุณของพระเยซู​คริสต์​องค์​พระผู้เป็นเจ้าของเรา จงสถิตอยู่กับจิตวิญญาณของท่านทั้งหลายด้วยเถิด เอเมน [​เข​ียนถึงชาวกาลาเทียจากกรุงโรม]</p><a href="#กาลาเทีย-h">^</a> <a href="#กาลาเทีย-c-1">[1]</a> <a href="#กาลาเทีย-c-2">[2]</a> <a href="#กาลาเทีย-c-3">[3]</a> <a href="#กาลาเทีย-c-4">[4]</a> <a href="#กาลาเทีย-c-5">[5]</a> <a href="#กาลาเทีย-c-6">[6]</a>
