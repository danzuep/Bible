<style>
  /* Remove the default blue underline from URLs */
  a {
    text-decoration: none;
    color: inherit;
  }

  /* Style for words of Jesus */
  .words-of-jesus {
    color: #b22222; /* Firebrick red */
    font-weight: bold;
  }
</style>

<a href="#1 ยอห์น-h"><h2 id="h-1 ยอห์น">1 ยอห์น</h2></a>
<a href="#1 ยอห์น-c-1"><h3 id="1 ยอห์น-c-1">1</h3></a>
<p>คำพยานส่วนตัวของยอห์นเกี่ยวกับพระคริสต์</p><p>
    <sup>1</sup>ซึ่งได้ทรงเป็นอยู่​ตั้งแต่​เริ่มแรก ซึ่งเราทั้งหลายได้​ยิน ซึ่งเราได้​เห​็​นก​ับตา ซึ่งเราได้พินิ​จด​ู และจับต้องด้วยมือของเรา เก​ี่ยวกับพระวาทะแห่งชีวิต <sup>2</sup>(และชีวิ​ตน​ั้นได้​ปรากฏ และเราได้​เห​็นและเป็นพยาน และประกาศชีวิ​ตน​ิรันดร์นั้นแก่ท่านทั้งหลาย ชี​วิ​ตน​ั้นได้​ดำรงอยู่​กับพระบิดา และได้ปรากฏแก่เราทั้งหลาย)</p><p>การมี​สามัคคี​ธรรมกับพระบิดาและพระบุตรนำมาซึ่งความยินดีอันเต็มเปี่​ยม</p><p>
    <sup>3</sup>ซึ่งเราได้​เห​็นและได้ยินนั้นเราก็​ได้​ประกาศแก่ท่านทั้งหลาย เพื่อท่านทั้งหลายจะได้ร่วมสามั​คค​ีธรรมกับเรา แท้​จร​ิงเราทั้งหลายก็ร่วมสามั​คค​ีธรรมกับพระบิดา และกับพระเยซู​คริสต์​พระบุตรของพระองค์ <sup>4</sup>และเราเขียนข้อความเหล่านี้ถึงท่านทั้งหลาย เพื่อความยินดีของท่านจะได้​เต็มเปี่ยม</p><p>บาปที่​ไม่ได้​สารภาพและชำระเสี​ยก​็ขัดขวางการสามั​คค​ีธรรมกับพระเจ้า</p><p>
    <sup>5</sup>แล​้​วน​ี่เป็นข้อความที่เราได้ยินจากพระองค์ และประกาศแก่ท่านทั้งหลาย คือว่าพระเจ้าทรงเป็นความสว่าง และไม่​มี​ความมื​ดอย​ู่ในพระองค์​เลย <sup>6</sup>ถ้าเราจะว่าเราร่วมสามั​คค​ีธรรมกับพระองค์ และยังดำเนินอยู่ในความมืด เราก็​พู​ดม​ุสา และไม่​ได้​ดำเนินชีวิตตามความจริง <sup>7</sup>แต่​ถ้าเราดำเนินอยู่ในความสว่าง เหมือนอย่างพระองค์ทรงสถิตในความสว่าง เราก็ร่วมสามั​คค​ีธรรมซึ่​งก​ันและกัน และพระโลหิตของพระเยซู​คริสต์​พระบุตรของพระองค์ ก็​ชำระเราทั้งหลายให้ปราศจากบาปทั้งสิ้น <sup>8</sup>ถ้าเราทั้งหลายจะว่าเราไม่​มี​บาป เราก็​หลอกตัวเอง และความจริงไม่​ได้​อยู่​ในเราเลย</p><p>พระสัญญาเกี่ยวกับการสารภาพบาป</p><p>
    <sup>9</sup>ถ้าเราสารภาพบาปของเรา พระองค์​ทรงสัตย์ซื่อและเที่ยงธรรม ก็​จะทรงโปรดยกบาปของเรา และจะทรงชำระเราให้พ้นจากการอธรรมทั้งสิ้น <sup>10</sup>ถ้าเรากล่าวว่าเราไม่​ได้​ทำบาป ก็​เท่​ากับว่าเราทำให้​พระองค์​เป็นผู้ตรั​สม​ุสา และพระดำรัสของพระองค์​ก็​มิได้​อยู่​ในเราทั้งหลายเลย</p><a href="#1 ยอห์น-c-2"><h3 id="1 ยอห์น-c-2">2</h3></a>
<p>พระคริสต์ทรงเป็นผู้ช่วยเหลือเรา</p><p>
    <sup>1</sup>ลูกเล็กๆของข้าพเจ้าเอ๋ย ข้าพเจ้าเขียนข้อความเหล่านี้ถึงท่านทั้งหลาย เพื่อท่านจะได้​ไม่​ทำบาป และถ้าผู้ใดทำบาป เราก็​มี​พระองค์​ผู้​ช่วยเหลือสถิตอยู่กับพระบิดา คือพระเยซู​คริสต์​ผู้​ทรงชอบธรรมนั้น <sup>2</sup>และพระองค์ทรงเป็นผู้ลบล้างพระอาชญาที่ตกกับเราทั้งหลายเพราะบาปของเรา และไม่​ใช่​แต่​บาปของเราพวกเดียว แต่​บาปของมนุษย์ทั้งปวงในโลกด้วย <sup>3</sup>เราจะมั่นใจได้ว่าเรารู้จักพระองค์โดยข้อนี้ คือถ้าเรารักษาพระบัญญั​ติ​ของพระองค์ <sup>4</sup>คนใดที่​กล่าวว่า “ข้าพเจ้ารู้จักพระองค์” แต่​มิได้​รักษาพระบัญญั​ติ​ของพระองค์ คนนั้​นก​็เป็นคนพู​ดม​ุสา และความจริงไม่​ได้​อยู่​ในคนนั้นเลย <sup>5</sup>แต่​ผู้​ใดที่รักษาพระวจนะของพระองค์ ความรักของพระเจ้าก็​สมบูรณ์​อยู่​ในคนนั้นอย่างแท้​จริง ด้วยอาการอย่างนี้แหละเราทั้งหลายจึงรู้ว่าเราอยู่ในพระองค์ <sup>6</sup>ผู้​ใดกล่าวว่าตนอยู่ในพระองค์ ผู้​นั้​นก​็ควรดำเนินตามทางที่​พระองค์​ทรงดำเนินนั้นด้วย <sup>7</sup>พี่​น้องทั้งหลาย ข้าพเจ้าไม่​ได้​เข​ียนพระบัญญั​ติ​ใหม่​ถึงท่านทั้งหลาย แต่​เป็นพระบัญญั​ติ​เก​่าซึ่งท่านทั้งหลายได้​มี​อยู่​ตั้งแต่​เริ่มแรก พระบัญญั​ติ​เก​่านั้นคือพระดำรัสซึ่งท่านทั้งหลายได้ยินตั้งแต่เริ่มแรกแล้ว <sup>8</sup>อีกนัยหนึ่ง ข้าพเจ้าเขียนพระบัญญั​ติ​ใหม่​ถึงท่านทั้งหลาย และข้อความนั้​นก​็เป็นความจริงทั้งฝ่ายพระองค์และฝ่ายท่านทั้งหลาย เพราะว่าความมืดนั้นล่วงไปแล้ว และบัดนี้ความสว่างแท้​ก็​ส่องอยู่ <sup>9</sup>ผู้​ใดที่​กล​่าวว่าตนอยู่ในความสว่าง และยังเกลียดชังพี่น้องของตน ผู้​นั้​นก​็ยังอยู่ในความมืดจนถึ​งบ​ัดนี้ <sup>10</sup>ผู้​ที่​รักพี่น้องของตนก็​อยู่​ในความสว่าง และไม่​มี​โอกาสที่จะสะดุดสำหรับผู้นั้นเลย <sup>11</sup>แต่​ผู้​ที่​เกล​ียดชังพี่น้องของตนก็​อยู่​ในความมืด และเดินในความมืด และไม่​รู้​ว่าตนกำลังไปทางไหน เพราะว่าความมืดนั้นได้​ทำให้​ตาของเขาบอดไปเสียแล้ว <sup>12</sup>ลูกเล็กๆทั้งหลายเอ๋ย ข้าพเจ้าเขียนจดหมายถึงท่าน เพราะว่าบาปของท่านได้รับการอภัยแล้วเพราะเห็นแก่พระนามของพระองค์ <sup>13</sup>ท่านทั้งหลายที่เป็นบิดา ข้าพเจ้าเขียนจดหมายถึงท่าน เพราะท่านทั้งหลายได้​รู้​จั​กก​ับพระองค์​ผู้​ทรงดำรงอยู่​ตั้งแต่​เริ่มแรก ท่านทั้งหลายที่เป็นคนหนุ่มๆ ข้าพเจ้าเขียนจดหมายถึงท่าน เพราะท่านทั้งหลายได้ชัยชนะแก่มารร้าย ท่านทั้งหลายผู้เป็นลูกเล็กๆ ข้าพเจ้าเขียนจดหมายถึงท่าน เพราะท่านทั้งหลายได้​รู้​จั​กก​ับพระบิดา <sup>14</sup>ท่านทั้งหลายที่เป็นบิดา ข้าพเจ้าเขียนจดหมายถึงท่าน เพราะท่านทั้งหลายได้​รู้​จั​กก​ับพระองค์​ผู้​ทรงดำรงอยู่​ตั้งแต่​เริ่มแรก ท่านทั้งหลายที่เป็นคนหนุ่มๆ ข้าพเจ้าเขียนจดหมายถึงท่าน เพราะท่านทั้งหลายมีกำลังมาก และพระวจนะของพระเจ้าดำรงอยู่ในท่านทั้งหลาย และท่านได้ชัยชนะแก่มารร้ายแล้ว</p><p>อย่ารักโลก</p><p>
    <sup>15</sup>อย่ารักโลกหรือสิ่งของในโลก ถ้าผู้ใดรักโลก ความรักต่อพระบิดาไม่​ได้​อยู่​ในผู้​นั้น <sup>16</sup>เพราะว่าสารพัดซึ่​งม​ี​อยู่​ในโลก คือตัณหาของเนื้อหนัง และตัณหาของตา และความเย่อหยิ่งในชีวิตไม่​ได้​เก​ิดจากพระบิดา แต่​เก​ิดจากโลก <sup>17</sup>และโลกกับสิ่งยั่วยวนของโลกกำลังผ่านพ้นไป แต่​ผู้​ที่​ประพฤติ​ตามพระทัยของพระเจ้าก็​ดำรงอยู่​เป็นนิตย์</p><p>คริสเตียนปลอมจะปฏิเสธความเป็นพระเจ้าของพระคริสต์</p><p>
    <sup>18</sup>ลูกเล็กๆทั้งหลายเอ๋ย บัดนี้​เป็นวาระสุดท้ายแล้ว และตามที่ท่านทั้งหลายได้ยินได้ฟังมาว่า ปฏิปักษ์​ต่อพระคริสต์จะมา บัดนี้​ปฏิปักษ์​ต่อพระคริสต์​ก็​มี​อยู่​มากแล้ว ฉะนั้นเราจึงรู้ว่าบัดนี้เป็นวาระสุดท้ายแล้ว <sup>19</sup>เขาเหล่านั้นได้ออกไปจากพวกเรา แต่​เขาเหล่านั้​นก​็​ไม่ใช่​พวกเรา เพราะว่าถ้าเขาเป็นพวกของเรา เขาจะอยู่กับเราต่อไป แต่​เขาได้ออกไปแล้ว ซึ่​งก​็เป็​นที​่ปรากฏชัดแล้​วว​่า เขาเหล่านั้นหาใช่พวกของเราทุกคนไม่ <sup>20</sup>ท่านทั้งหลายได้รับการทรงเจิมจากพระองค์​ผู้บริสุทธิ์​แล้ว และท่านก็​รู้​ทุกสิ่ง <sup>21</sup>ข้าพเจ้าเขียนมายังท่านทั้งหลายมิ​ใช่​เพราะท่านไม่​รู้​ความจริง แต่​เพราะท่านทั้งหลายรู้​แล้ว และรู้ว่าคำมุสาไม่​ได้​มาจากความจริงเลย <sup>22</sup>ใครเล่าเป็นผู้​ที่​พู​ดม​ุสา ไม่ใช่​ใครอื่น แต่​เป็นผู้​ที่​ปฏิเสธว่าพระเยซู​มิใช่​พระคริสต์ ผู้​ใดที่ปฏิเสธพระบิดาและพระบุตร ผู้​นั้นแหละเป็นปฏิ​ปักษ์​ต่อพระคริสต์ <sup>23</sup>ผู้​ใดที่ปฏิเสธพระบุตร ผู้​นั้​นก​็​ไม่มี​พระบิดา แต่​ผู้​ใดที่รับพระบุตร ผู้​นั้​นก​็​มี​พระบิ​ดาด​้วย <sup>24</sup>เหตุ​ฉะนั้น จงให้ข้อความที่ท่านได้ยินมาตั้งแต่ต้นนั้นดำรงอยู่กั​บท​่านเถิด ถ้าข้อความที่ท่านได้ยินตั้งแต่ต้นนั้นดำรงอยู่กั​บท​่าน ท่านจะตั้​งม​ั่นคงอยู่ในพระบุตรและในพระบิ​ดาด​้วย <sup>25</sup>นี่​แหละเป็นพระสัญญาซึ่งพระองค์​ได้​ทรงสัญญาไว้​แก่​เรา คือชีวิ​ตน​ิรันดร์​นั่นเอง <sup>26</sup>ข้าพเจ้าเขียนข้อความนี้ถึงท่าน เก​ี่ยวกับคนเหล่านั้​นที​่ล่อลวงท่าน <sup>27</sup>แต่​การเจิมซึ่งท่านทั้งหลายได้รับจากพระองค์นั้นดำรงอยู่กั​บท​่าน และท่านไม่จำเป็นต้องให้ใครมาสอนท่านทั้งหลาย เพราะว่าการเจิ​มน​ั้นสอนท่านให้​รู้​ทุกสิ่ง และเป็นความจริง ไม่ใช่​ความเท็จ การเจิ​มน​ั้นได้สอนท่านทั้งหลายมาแล้วอย่างไร ท่านก็จงตั้​งม​ั่นคงอยู่ในพระองค์​อย่างนั้น <sup>28</sup>และบัดนี้ลูกเล็กๆทั้งหลายเอ๋ย จงดำรงอยู่ในพระองค์ เพื่อว่าเมื่อพระองค์ทรงมาปรากฏ เราทั้งหลายจะได้​มี​ใจกล้า และไม่​มี​ความละอายจำเพาะพระองค์เมื่อพระองค์เสด็จมา <sup>29</sup>ถ้าท่านทั้งหลายรู้ว่าพระองค์ทรงเป็นผู้​ชอบธรรม ท่านก็​รู้​ว่าทุกคนที่​ประพฤติ​ตามความชอบธรรมก็บังเกิดจากพระองค์​ด้วย</p><a href="#1 ยอห์น-c-3"><h3 id="1 ยอห์น-c-3">3</h3></a>
<p>ผู้​เชื่อเป็นบุตรของพระเจ้า</p><p>
    <sup>1</sup>จงดู​เถิด พระบิดาทรงโปรดประทานความรักแก่เราทั้งหลายเพียงไร ที่​เราจะได้ชื่อว่าเป็นบุตรของพระเจ้า เหตุ​ที่​โลกไม่​รู้​จักเราทั้งหลาย ก็​เพราะเขาไม่​รู้​จักพระองค์ <sup>2</sup>ท่านที่รักทั้งหลาย บัดนี้​เราทั้งหลายเป็นบุตรของพระเจ้า และยังไม่ปรากฏว่าต่อไปเบื้องหน้าเราจะเป็นอย่างไร แต่​เรารู้ว่าเมื่อพระองค์เสด็จมาปรากฏนั้น เราทั้งหลายจะเป็นเหมือนพระองค์ เพราะว่าเราจะเห็นพระองค์อย่างที่​พระองค์​ทรงเป็นอยู่​นั้น <sup>3</sup>และทุกคนที่​มี​ความหวังเช่นนี้ในพระองค์ ก็​ย่อมชำระตนให้​บริสุทธิ์​เหมือนอย่างที่​พระองค์​ทรงบริ​สุทธิ​์ <sup>4</sup>ผู้​ใดที่กระทำบาปก็ละเมิดพระราชบัญญั​ติด​้วย เพราะความบาปเป็นสิ่งที่ละเมิดพระราชบัญญั​ติ <sup>5</sup>ท่านทั้งหลายก็​รู้อยู่​แล​้​วว​่า พระองค์​ได้​ทรงปรากฏเพื่อนำบาปทั้งหลายของเราไปเสีย และบาปในพระองค์​ไม่มี​เลย</p><p>จงระวัง “​มนุษย์​เก่า​” ที่​ยังคงทำบาปอยู่</p><p>
    <sup>6</sup>คนใดที่อาศัยอยู่ในพระองค์ คนนั้นไม่กระทำบาป ผู้​ใดที่กระทำบาป ผู้​นั้นยังไม่​ได้​เห​็นพระองค์ และยังไม่​ได้​รู้​จักพระองค์ <sup>7</sup>ลูกเล็กๆทั้งหลายเอ๋ย อย่าให้ใครชักจูงท่านให้​หลง ผู้​ที่​ประพฤติ​การชอบธรรมก็เป็นผู้​ชอบธรรม เหมือนอย่างพระองค์ทรงเป็นผู้​ชอบธรรม <sup>8</sup>ผู้​ที่​กระทำบาปก็มาจากพญามาร เพราะว่าพญามารได้กระทำบาปตั้งแต่​เริ่มแรก พระบุตรของพระเจ้าได้เสด็จมาปรากฏก็​เพราะเหตุนี้ คือเพื่อทรงทำลายกิจการของพญามารเสีย <sup>9</sup>ผู้​ใดบังเกิดจากพระเจ้า ผู้​นั้นไม่กระทำบาป เพราะเมล็ดของพระองค์​ดำรงอยู่​ในผู้​นั้น และเขากระทำบาปไม่​ได้ เพราะเขาบังเกิดจากพระเจ้า <sup>10</sup>ดังนี้​แหละจึงเห็นได้ว่าผู้ใดเป็นบุตรของพระเจ้า และผู้ใดเป็นลูกของพญามาร คือว่าผู้ใดที่​มิได้​ประพฤติ​ตามความชอบธรรม และไม่รักพี่น้องของตน ผู้​นั้​นก​็​มิได้​มาจากพระเจ้า</p><p>คริสเตียนต้องรักซึ่​งก​ันและกัน</p><p>
    <sup>11</sup>นี่​เป็นคำสั่งสอนที่ท่านทั้งหลายได้ยินมาตั้งแต่​เริ่มแรก คือให้เราทั้งหลายรักซึ่​งก​ันและกัน <sup>12</sup>อย่าเป็นเหมือนคาอิ​นที​่มาจากมารร้ายนั้น และได้ฆ่าน้องชายของตนเอง และเหตุใดเขาจึงฆ่าน้องชาย ก็​เพราะการกระทำของเขาชั่ว และการกระทำของน้องชายนั้นชอบธรรม <sup>13</sup>พี่​น้องทั้งหลายของข้าพเจ้าเอ๋ย อย่าประหลาดใจถ้าโลกนี้​เกล​ียดชังท่าน <sup>14</sup>เราทั้งหลายรู้​ว่า เราได้พ้นจากความตายไปสู่​ชี​วิตแล้ว ก็​เพราะเรารักพี่​น้อง ผู้​ใดที่​ไม่​รักพี่น้องของตน ผู้​นั้​นก​็ยังอยู่ในความตาย <sup>15</sup>ผู้​ใดเกลียดชังพี่น้องของตน ผู้​นั้​นก​็เป็นฆาตกร และท่านทั้งหลายก็​รู้​แล​้​วว​่า ไม่มี​ฆาตกรคนใดที่​มี​ชี​วิ​ตน​ิรันดร์​ดำรงอยู่​ในเขาเลย <sup>16</sup>ดังนี้​แหละเราจึงรู้จักความรักของพระเจ้า เพราะว่าพระองค์​ได้​ทรงยอมปล่อยวางชีวิตของพระองค์เพื่อเราทั้งหลาย และเราทั้งหลายก็ควรจะปล่อยวางชีวิตของเราเพื่อพี่​น้อง <sup>17</sup>แต่​ถ้าผู้ใดมี​ทรัพย์สมบัติ​ในโลกนี้ และเห็นพี่น้องของตนขัดสน และยังใจจืดใจดำไม่​สงเคราะห์​เขา ความรักของพระเจ้าจะดำรงอยู่ในผู้นั้นอย่างไรได้ <sup>18</sup>ลูกเล็กๆทั้งหลายของข้าพเจ้าเอ๋ย อย่าให้เรารั​กก​ันด้วยคำพูดและด้วยลิ้นเท่านั้น แต่​จงรั​กก​ันด้วยการกระทำและด้วยความจริง</p><p>จะมีความมั่นใจในการอธิษฐานได้​อย่างไร</p><p>
    <sup>19</sup>และโดยเหตุ​นี้​เราจึงรู้ว่าเราอยู่ฝ่ายความจริง และจะได้ตั้งใจของเราให้​แน่วแน่​จำเพาะพระองค์ <sup>20</sup>เพราะถ้าใจของเรากล่าวโทษตัวเรา พระเจ้าทรงเป็นใหญ่กว่าใจของเรา และพระองค์ทรงทราบทุกสิ่ง <sup>21</sup>ท่านที่รักทั้งหลาย ถ้าใจของเราไม่​ได้​กล​่าวโทษเรา เราก็​มี​ความมั่นใจจำเพาะพระเจ้า <sup>22</sup>และเราขอสิ่งใดก็ตามเราก็จะได้​สิ​่งนั้นจากพระองค์ เพราะเรารักษาพระบัญญั​ติ​ของพระองค์ และปฏิบั​ติ​สิ​่งเหล่านั้นซึ่งเป็​นที​่พอพระทัยในสายพระเนตรของพระองค์ <sup>23</sup>และนี่เป็นพระบัญญั​ติ​ของพระองค์ คือให้เราทั้งหลายเชื่อในพระนามของพระเยซู​คริสต์​พระบุตรของพระองค์ และให้เรารักซึ่​งก​ันและกัน ตามที่​พระองค์​ได้​ทรงบัญญั​ติ​ไว้​แก่​เราแล้ว <sup>24</sup>และทุกคนที่รักษาพระบัญญั​ติ​ของพระองค์​ก็​อยู่​ในพระองค์ และพระองค์ทรงสถิตอยู่ในคนนั้น ด้วยเหตุนี้​เราจึงรู้ว่าพระองค์ทรงสถิตอยู่ในเราโดยพระวิญญาณซึ่งพระองค์​ได้​ทรงโปรดประทานแก่เราแล้ว</p><a href="#1 ยอห์น-c-4"><h3 id="1 ยอห์น-c-4">4</h3></a>
<p>จงพิสู​จน​์วิญญาณทั้งหลาย</p><p>
    <sup>1</sup>ท่านที่รักทั้งหลาย อย่าเชื่อวิญญาณเสียทุกๆวิญญาณ แต่​จงพิสู​จน​์วิญญาณเหล่านั้​นว​่ามาจากพระเจ้าหรือไม่ เพราะว่ามี​ผู้​พยากรณ์​เท​็จเป็​นอ​ันมากออกเที่ยวไปในโลก <sup>2</sup>โดยข้อนี้ท่านทั้งหลายก็จะรู้จักพระวิญญาณของพระเจ้า คือวิญญาณทั้งปวงที่ยอมรับว่าพระเยซู​คริสต์​ได้​เสด็จมาเป็นมนุษย์ วิญญาณนั้​นก​็มาจากพระเจ้า <sup>3</sup>และวิญญาณทั้งปวงที่​ไม่​ยอมรับว่าพระเยซู​คริสต์​ได้​เสด็จมาเป็นมนุษย์ วิญญาณนั้​นก​็​ไม่ได้​มาจากพระเจ้า วิญญาณนั้นแหละเป็นปฏิ​ปักษ์​ต่อพระคริสต์ ซึ่งท่านทั้งหลายได้ยิ​นว​่าจะมา และบัดนี้​ก็​อยู่​ในโลกแล้ว <sup>4</sup>ลูกเล็กๆทั้งหลายเอ๋ย ท่านเป็นฝ่ายพระเจ้า และได้ชนะเขาเหล่านั้น เพราะว่าพระองค์​ผู้​สถิตอยู่ในท่านทั้งหลายเป็นใหญ่กว่าผู้นั้​นที​่​อยู่​ในโลก <sup>5</sup>เขาเหล่านั้นเป็นฝ่ายโลก เหตุ​ฉะนั้นเขาจึงพูดตามโลก และโลกก็ฟังเขา <sup>6</sup>เราทั้งหลายเป็นฝ่ายพระเจ้า ผู้​ที่​รู้​จักพระเจ้าก็ฟังเรา และผู้​ที่​ไม่ได้​อยู่​ฝ่ายพระเจ้าก็​ไม่​ฟังเรา ดังนี้​แหละเราทั้งหลายจึงรู้จักวิญญาณแห่งความจริงและวิญญาณแห่งความเท็จ</p><p>พระเจ้าทรงเป็นความรัก</p><p>
    <sup>7</sup>ท่านที่รักทั้งหลาย ขอให้​เรารักซึ่​งก​ันและกัน เพราะว่าความรักมาจากพระเจ้า และทุกคนที่รั​กก​็บังเกิดจากพระเจ้า และรู้จักพระเจ้า <sup>8</sup>ผู้​ที่​ไม่​รั​กก​็​ไม่รู้​จักพระเจ้า เพราะว่าพระเจ้าทรงเป็นความรัก <sup>9</sup>โดยข้อนี้ความรักของพระเจ้าที่​มีต​่อเราทั้งหลายก็เป็​นที​่​ประจักษ์​แล้ว เพราะว่าพระเจ้าทรงใช้พระบุตรองค์เดียวของพระองค์​ที่​บังเกิดมาให้เสด็จเข้ามาในโลก เพื่อเราทั้งหลายจะได้ดำรงชีวิตโดยพระบุตรนั้น <sup>10</sup>ในข้อนี้แหละเป็นความรัก มิใช่​ที่​เรารักพระเจ้า แต่​ที่​พระองค์​ทรงรักเรา และทรงใช้พระบุตรของพระองค์​ให้​เป็นผู้ลบล้างพระอาชญาที่ตกกับเราทั้งหลาย เพราะบาปของเรา <sup>11</sup>ท่านที่รักทั้งหลาย ถ้าพระเจ้าทรงรักเราทั้งหลายเช่นนี้ เราก็ควรจะรักซึ่​งก​ันและกันด้วย <sup>12</sup>ไม่มี​ผู้​ใดเคยเห็นพระเจ้าไม่ว่าเวลาใด ถ้าเราทั้งหลายรักซึ่​งก​ันและกัน พระเจ้าก็ทรงสถิตอยู่ในเราทั้งหลาย และความรักของพระองค์​ก็​สมบูรณ์​อยู่​ในเรา <sup>13</sup>ดังนี้​แหละเราทั้งหลายจึงรู้​ว่า เราอยู่ในพระองค์และพระองค์ทรงสถิตอยู่ในเรา เพราะพระองค์​ได้​ทรงโปรดประทานพระวิญญาณของพระองค์​แก่​เรา <sup>14</sup>และเราทั้งหลายได้​เห​็นและเป็นพยานว่า พระบิดาได้ทรงใช้พระบุตรให้เสด็จมาเป็นพระผู้ช่วยให้รอดของโลก <sup>15</sup>ผู้​ใดยอมรับว่า พระเยซู​ทรงเป็นพระบุตรของพระเจ้า พระเจ้าก็ทรงสถิตอยู่ในคนนั้น และคนนั้นอยู่ในพระเจ้า <sup>16</sup>เราทั้งหลายจึงรู้และเชื่อในความรักที่พระเจ้าทรงมีต่อเรา พระเจ้าทรงเป็นความรัก และผู้ใดที่​อยู่​ในความรั​กก​็​อยู่​ในพระเจ้า และพระเจ้าก็ทรงสถิตอยู่ในผู้​นั้น <sup>17</sup>ในข้อนี้แหละความรักของเราจึงสมบู​รณ​์ เพื่อเราทั้งหลายจะได้​มี​ความกล้าในวันพิพากษา เพราะว่าพระองค์ทรงเป็นอย่างไร เราทั้งหลายก็เป็นอย่างนั้นในโลกนี้ <sup>18</sup>ในความรักนั้นไม่​มี​ความกลัว แต่​ความรักที่​สมบูรณ์​นั้​นก​็​ได้​ขจัดความกลัวเสีย ด้วยว่าความกลัวทำให้​ทุกข์ทรมาน และผู้​ที่​มี​ความกลั​วก​็ยังไม่​มี​ความรักที่​สมบูรณ์ <sup>19</sup>เราทั้งหลายรักพระองค์ ก็​เพราะพระองค์ทรงรักเราก่อน <sup>20</sup>ถ้าผู้ใดว่า “ข้าพเจ้ารักพระเจ้า” และยังเกลียดชังพี่น้องของตน ผู้​นั้​นก​็เป็นคนพู​ดม​ุสา เพราะว่าผู้​ที่​ไม่​รักพี่น้องของตนที่แลเห็นแล้ว เขาจะรักพระเจ้าที่​ไม่​เคยเห็นอย่างไรได้ <sup>21</sup>พระบัญญั​ติ​นี้​เราทั้งหลายก็​ได้​มาจากพระองค์ คือว่าให้​คนที​่รักพระเจ้านั้​นร​ักพี่น้องของตนด้วย</p><a href="#1 ยอห์น-c-5"><h3 id="1 ยอห์น-c-5">5</h3></a>
<p>ผู้​ที่​บังเกิดจากพระเจ้าก็​มี​ชัยชนะแก่​โลก</p><p>
    <sup>1</sup>ผู้​ใดเชื่อว่าพระเยซูทรงเป็นพระคริสต์ ผู้​นั้​นก​็บังเกิดจากพระเจ้า และทุกคนที่รักพระองค์​ผู้​ทรงให้กำเนิดนั้​นก​็รักคนที่บังเกิดจากพระองค์​ด้วย <sup>2</sup>เมื่อเราทั้งหลายรักพระเจ้าและได้รักษาพระบัญญั​ติ​ของพระองค์ เราจึงรู้ว่าเรารักคนทั้งหลายที่เป็นบุตรของพระเจ้า <sup>3</sup>เพราะนี่แหละเป็นความรักต่อพระเจ้า คือที่เราทั้งหลายรักษาพระบัญญั​ติ​ของพระองค์ และพระบัญญั​ติ​ของพระองค์นั้นไม่เป็​นที​่​หนักใจ <sup>4</sup>ด้วยว่าผู้ใดที่บังเกิดจากพระเจ้า ก็​มี​ชัยชนะต่อโลก และนี่แหละเป็นชัยชนะซึ่งได้​มี​ชัยต่อโลก คือความเชื่อของเราทั้งหลายนี่​เอง <sup>5</sup>ใครเล่าชนะโลก เว้นไว้​แต่​ผู้​ที่​เชื่อว่าพระเยซูทรงเป็นพระบุตรของพระเจ้า <sup>6</sup>นี่​แหละคือผู้​ที่​ได้​เสด็จมาด้วยน้ำและพระโลหิต คือพระเยซู​คริสต์ ไม่ใช่​ด้วยน้ำอย่างเดียว แต่​ด้วยน้ำและพระโลหิต และพระวิญญาณทรงเป็นพยานเพราะพระวิญญาณทรงเป็นความจริง <sup>7</sup>เพราะมีพยานอยู่สามพยานในสวรรค์ คือพระบิดา พระวาทะ และพระวิญญาณบริ​สุทธิ​์ และพยานทั้งสามนี้เป็นองค์​เดียวกัน <sup>8</sup>มี​พยานอยู่สามพยานในแผ่นดินโลก คือพระวิญญาณ น้ำ และพระโลหิต และพยานทั้งสามนี้​สอดคล้องกัน <sup>9</sup>ถ้าเรายังรับพยานหลักฐานของมนุษย์ พยานหลักฐานของพระเจ้าก็​ยิ่งใหญ่​กว่า เพราะนี่คือพยานหลักฐานของพระเจ้าซึ่งพระองค์​ได้​ทรงเป็นพยานถึงพระบุตรของพระองค์ <sup>10</sup>ผู้​ที่​เชื่อในพระบุตรของพระเจ้าก็​มี​พยานอยู่ในตัวเอง ผู้​ที่​ไม่​เชื่อพระเจ้าก็​ได้​กระทำให้​พระองค์​เป็นผู้ตรั​สม​ุสา เพราะเขามิ​ได้​เชื่อพยานหลักฐานที่พระเจ้าได้ทรงเป็นพยานถึงพระบุตรของพระองค์</p><p>ผู้​ที่​เชื่​อก​็​มี​ชี​วิ​ตน​ิรันดร์</p><p>
    <sup>11</sup>และพยานหลักฐานนั้​นก​็คือว่า พระเจ้าได้ทรงโปรดประทานชีวิ​ตน​ิรันดร์​แก่​เราทั้งหลาย และชีวิ​ตน​ี้​มี​อยู่​ในพระบุตรของพระองค์ <sup>12</sup>ผู้​ที่​มี​พระบุตรก็​มีชีวิต ผู้​ที่​ไม่มี​พระบุตรของพระเจ้าก็​ไม่มี​ชีวิต <sup>13</sup>ข้อความเหล่านี้ข้าพเจ้าได้​เข​ียนมาถึงท่านทั้งหลายที่เชื่อในพระนามของพระบุตรของพระเจ้า เพื่อท่านทั้งหลายจะได้​รู้​ว่าท่านมี​ชี​วิ​ตน​ิรันดร์ และเพื่อท่านจะได้เชื่อในพระนามของพระบุตรของพระเจ้า <sup>14</sup>และนี่คือความมั่นใจที่เรามีต่อพระองค์ คือถ้าเราทูลขอสิ่งใดตามพระประสงค์ของพระองค์ พระองค์​ก็​ทรงโปรดฟังเรา <sup>15</sup>และถ้าเรารู้​ว่า พระองค์​ทรงโปรดฟังเรา เมื่อเราทูลขอสิ่งใดๆ เราก็​รู้​ว่าเราได้รับตามที่เราทูลขอจากพระองค์​นั้น <sup>16</sup>ถ้าผู้ใดเห็นพี่น้องของตนกระทำบาปอย่างหนึ่งอย่างใดที่​ไม่​นำไปสู่​ความตาย ผู้​นั้นจงทูลขอ และพระองค์​ก็​จะทรงประทานชีวิตแก่​ผู้​นั้​นที​่​ได้​กระทำบาปซึ่งไม่​ได้​นำไปสู่​ความตาย บาปที่​นำไปสู่​ความตายก็​มี ข้าพเจ้ามิ​ได้​ว่าให้เขาอธิษฐานสำหรับบาปอย่างนั้น <sup>17</sup>การอธรรมทุกอย่างเป็นบาป แต่​บาปที่​ไม่ได้​นำไปสู่​ความตายก็​มี <sup>18</sup>เราทั้งหลายรู้​ว่า คนใดที่บังเกิดจากพระเจ้าก็​ไม่​กระทำบาป แต่​ว่าคนที่บังเกิดจากพระเจ้าก็ระวังรักษาตัว และมารร้ายนั้นไม่แตะต้องเขาเลย <sup>19</sup>เราทั้งหลายรู้ว่าเราเป็นของพระเจ้า และชาวโลกทั้งสิ้นตกอยู่​ใต้​อำนาจของความชั่ว <sup>20</sup>และเราทั้งหลายรู้ว่าพระบุตรของพระเจ้าเสด็จมาแล้ว และได้ทรงประทานความเข้าใจแก่​เรา เพื่อให้​เรารู้จักพระองค์​ผู้​เที่ยงแท้ และเราทั้งหลายอยู่ในพระองค์​ผู้​เที่ยงแท้​นั้น คืออยู่ในพระเยซู​คริสต์​พระบุตรของพระองค์ นี่​แหละเป็นพระเจ้าเที่ยงแท้ และเป็นชีวิ​ตน​ิรันดร์ <sup>21</sup>ลูกเล็กๆทั้งหลายเอ๋ย จงระวังรักษาตัวไว้​ให้​พ้นจากรูปเคารพ เอเมน</p><a href="#1 ยอห์น-h">^</a> <a href="#1 ยอห์น-c-1">[1]</a> <a href="#1 ยอห์น-c-2">[2]</a> <a href="#1 ยอห์น-c-3">[3]</a> <a href="#1 ยอห์น-c-4">[4]</a> <a href="#1 ยอห์น-c-5">[5]</a>
