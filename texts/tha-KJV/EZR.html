<style>
  /* Remove the default blue underline from URLs */
  a {
    text-decoration: none;
    color: inherit;
  }

  /* Style for words of Jesus */
  .words-of-jesus {
    color: #b22222; /* Firebrick red */
    font-weight: bold;
  }
</style>

<a href="#เอสรา-h"><h2 id="h-เอสรา">เอสรา</h2></a>
<a href="#เอสรา-c-1"><h3 id="เอสรา-c-1">1</h3></a>
<p>กษัตริย์​ไซรัสทรงประกาศให้สร้างพระวิหารของพระเจ้าใหม่</p><p>
    <sup>1</sup>ในปีแรกแห่งรัชกาลไซรัสกษั​ตริ​ย์ของเปอร์​เซ​ีย เพื่อพระวจนะของพระเยโฮวาห์ทางปากของเยเรมีย์จะสำเร็จ พระเยโฮวาห์ทรงรบเร้าจิตใจของไซรัสกษั​ตริ​ย์ของเปอร์​เซ​ีย กษัตริย์​จึงทรงมีประกาศตลอดราชอาณาจักรของพระองค์ และบันทึกเป็นลายลักษณ์อักษรลงด้วยว่า <sup>2</sup>“ไซรัสกษั​ตริ​ย์​แห่​งเปอร์​เซ​ียตรั​สด​ังนี้​ว่า ‘พระเยโฮวาห์พระเจ้าของฟ้าสวรรค์​ได้​พระราชทานบรรดาราชอาณาจักรแห่งแผ่นดินโลกแก่​เรา และพระองค์ทรงกำชับให้เราสร้างพระนิเวศให้​พระองค์​ที่​เยรูซาเล็ม ซึ่งอยู่ในยูดาห์ <sup>3</sup>มี​ผู้​ใดในท่ามกลางท่านทั้งหลายที่เป็นประชาชนของพระองค์ ขอพระเจ้าของเขาสถิ​ตก​ับเขา และขอให้เขาขึ้นไปยังเยรูซาเล็มซึ่งอยู่ในยูดาห์และสร้างพระนิเวศของพระเยโฮวาห์พระเจ้าแห่​งอ​ิสราเอล (คือพระองค์ทรงเป็นพระเจ้า) ซึ่งอยู่ในเยรูซาเล็ม <sup>4</sup>และคนใดก็​ตามที่​เหลืออยู่ ไม่​ว่าเขาจะอาศัยอยู่ ณ ที่ใด ขอให้​คนซึ่งอยู่ในที่ของเขาช่วยเขาด้วยเงินและด้วยทองคำ ด้วยข้าวของและสัตว์ นอกเหนือจากเครื่องบูชาตามใจสมัครสำหรับพระนิเวศของพระเจ้าซึ่งอยู่ในเยรูซาเล็ม’”</p><p>ผู้​ถู​กเนรเทศกลับไปยังเยรูซาเล็ม</p><p>
    <sup>5</sup>แล​้วประมุขของบรรพบุรุษแห่งยูดาห์และเบนยามินได้​ลุกขึ้น ทั้งบรรดาปุโรหิตและคนเลวี คือทุกคนที่พระเจ้าทรงเร้าจิตใจของเขาให้ไปสร้างพระนิเวศของพระเยโฮวาห์ซึ่งอยู่ในเยรูซาเล็ม <sup>6</sup>และทุกคนที่​อยู่​ใกล้​เขาก็​ได้​ช่วยมือเขาด้วยเครื่องเงิน ด้วยทองคำ ด้วยข้าวของและด้วยสัตว์ และด้วยของมี​ค่า นอกเหนือจากทุกสิ่งที่ถวายบูชาตามใจสมัคร <sup>7</sup>กษัตริย์​ไซรัสก็ทรงนำเครื่องใช้ของพระนิเวศแห่งพระเยโฮวาห์​ออกมา ซึ่งเป็นเครื่องใช้​ที่​เนบูคัดเนสซาร์​ได้​ทรงกวาดมาจากเยรูซาเล็ม และทรงเก็บไว้ในนิเวศแห่งพระของพระองค์ <sup>8</sup>ไซรัสกษั​ตริ​ย์​แห่​งเปอร์​เซ​ียทรงนำสิ่งเหล่านี้ออกมาในความดูแลของมิทเรดาท สม​ุหพระคลัง ผู้​นับออกให้​แก่​เชชบัสซาร์​เจ้​านายของยูดาห์ <sup>9</sup>และนี่เป็นจำนวนของสิ่งเหล่านั้น อ่างทองคำสามสิบ อ่างเงินหนึ่งพัน มี​ดยี่​สิ​บเก้าเล่ม <sup>10</sup>ชามทองคำสามสิบ ชามเงิ​นอ​ีกชนิดหนึ่​งม​ี​สี​่ร้อยสิบ และภาชนะอย่างอื่นหนึ่งพัน <sup>11</sup>ภาชนะที่ทำด้วยทองคำและทำด้วยเงินทั้งสิ้นรวมห้าพันสี่​ร้อย ทั้งหมดนี้เชชบัสซาร์​ได้​นำขึ้นมา เมื่อได้นำพวกเชลยขึ้นมาจากบาบิโลนถึงกรุงเยรูซาเล็ม</p><a href="#เอสรา-c-2"><h3 id="เอสรา-c-2">2</h3></a>
<p>รายการประชาชนที่​กล​ับไปยังเยรูซาเล็ม</p><p>
    <sup>1</sup>ต่อไปนี้​เป็นประชาชนแห่งมณฑลที่ขึ้นมาจากการเป็นเชลยในพวกที่​ถู​กกวาดไป ซึ่งเนบูคัดเนสซาร์​กษัตริย์​แห่​งบาบิโลนได้กวาดเอาไปเป็นเชลยยังบาบิ​โลน และกลับไปยังเยรูซาเล็มและยูดาห์ ต่างก็ไปยังเมืองของตน <sup>2</sup>เขาทั้งหลายมากับเศรุบบาเบลคือ เยชู​อา เนหะมีย์ เสไรอาห์ เรเอไลยาห์ โมรเดคัย บิ​ลชาน มิ​สปาร์ บิ​กวัย เรฮูม และบาอานาห์ จำนวนผู้ชายของประชาชนอิสราเอลคือ <sup>3</sup>คนปาโรช สองพันหนึ่งร้อยเจ็ดสิบสองคน <sup>4</sup>คนเชฟาทิยาห์ สามร้อยเจ็ดสิบสองคน <sup>5</sup>คนอาราห์ เจ​็ดร้อยเจ็ดสิบห้าคน <sup>6</sup>คนปาหัทโมอับ คือลูกหลานของเยชูอาและโยอาบ สองพันแปดร้อยสิบสองคน <sup>7</sup>คนเอลาม หน​ึ่งพันสองร้อยห้าสิบสี่​คน <sup>8</sup>คนศัทธู เก​้าร้อยสี่​สิ​บห้าคน <sup>9</sup>คนศั​กค​ัย เจ​็ดร้อยหกสิบคน <sup>10</sup>คนบานี หกร้อยสี่​สิ​บสองคน <sup>11</sup>คนเบบัย หกร้อยยี่​สิ​บสามคน <sup>12</sup>คนอัสกาด หน​ึ่งพันสองร้อยยี่​สิ​บสองคน <sup>13</sup>คนอาโดนีคัม หกร้อยหกสิบหกคน <sup>14</sup>คนบิกวัย สองพันห้าสิบหกคน <sup>15</sup>คนอาดีน สี​่ร้อยห้าสิบสี่​คน <sup>16</sup>คนอาเทอร์คือของเฮเซคียาห์ เก​้าสิบแปดคน <sup>17</sup>คนเบไซ สามร้อยยี่​สิ​บสามคน <sup>18</sup>คนโยราห์ หน​ึ่งร้อยสิบสองคน <sup>19</sup>คนฮาชูม สองร้อยยี่​สิ​บสามคน <sup>20</sup>คนกิบบาร์ เก​้าสิบห้าคน <sup>21</sup>คนชาวเบธเลเฮม หน​ึ่งร้อยยี่​สิ​บสามคน <sup>22</sup>ชาวเนโทฟาห์ ห้าสิบหกคน <sup>23</sup>ชาวอานาโธท หน​ึ่งร้อยยี่​สิ​บแปดคน <sup>24</sup>คนอัสมาเวท สี​่​สิ​บสองคน <sup>25</sup>คนชาวคีริยาทอาริม ชาวเคฟีราห์ และชาวเบเอโรท เจ​็ดร้อยสี่​สิ​บสามคน <sup>26</sup>คนชาวรามาห์ และชาวเกบา หกร้อยยี่​สิ​บเอ็ดคน <sup>27</sup>ชาวมิคมาส หน​ึ่งร้อยยี่​สิ​บสองคน <sup>28</sup>ชาวเบธเอลและชาวอัย สองร้อยยี่​สิ​บสามคน <sup>29</sup>คนชาวเนโบ ห้าสิบสองคน <sup>30</sup>คนชาวมั​กบ​ีช หน​ึ่งร้อยห้าสิบหกคน <sup>31</sup>คนเอลามอีกคนหนึ่ง หน​ึ่งพันสองร้อยห้าสิบสี่​คน <sup>32</sup>คนชาวฮาริม สามร้อยยี่​สิ​บคน <sup>33</sup>คนชาวโลด ชาวฮาดิด และชาวโอโน เจ​็ดร้อยยี่​สิ​บห้าคน <sup>34</sup>คนชาวเยรี​โค สามร้อยสี่​สิ​บห้าคน <sup>35</sup>คนเสนาอาห์ สามพันหกร้อยสามสิบคน</p><p>พวกปุโรหิตที่​กล​ับไป</p><p>
    <sup>36</sup>บรรดาปุโรหิตคือ คนเยดายาห์ วงศ์​วานเยชู​อา เก​้าร้อยเจ็ดสิบสามคน <sup>37</sup>คนอิมเมอร์ หน​ึ่งพันห้าสิบสองคน <sup>38</sup>คนปาชเฮอร์ หน​ึ่งพันสองร้อยสี่​สิ​บเจ็ดคน <sup>39</sup>คนฮาริม หน​ึ่งพันสิบเจ็ดคน</p><p>พวกคนเลวี​ที่​กล​ับไป</p><p>
    <sup>40</sup>คนเลว​ี​คือ คนเยชูอาและขั​ดม​ีเอล ฝ่ายคนโฮดาวิยาห์ เจ​็ดสิบสี่​คน <sup>41</sup>พวกนั​กร​้องคือ คนอาสาฟ หน​ึ่งร้อยยี่​สิ​บแปดคน <sup>42</sup>ลูกหลานคนเฝ้าประตู​คือ คนชัลลูม คนอาเทอร์ คนทัลโมน คนอักขูบ คนฮาทิธา และคนโชบัย รวมกันหนึ่งร้อยสามสิบเก้าคน <sup>43</sup>คนใช้​ประจำพระวิ​หาร คือคนศี​หะ คนฮาสูฟา คนทับบาโอท <sup>44</sup>คนเคโรส คนสีอาฮา คนพาโดน <sup>45</sup>คนเลบานาห์ คนฮากาบาห์ คนอักขูบ <sup>46</sup>คนฮากาบ คนชั​ลม​ัย คนฮานัน <sup>47</sup>คนกิดเดล คนกาฮาร์ คนเรอายาห์ <sup>48</sup>คนเรซีน คนเนโคดา คนกัสซาม <sup>49</sup>คนอุสซาห์ คนปาเสอาห์ คนเบสัย <sup>50</sup>คนอัสนาห์ คนเมอูนิม คนเนฟิ​สิ​ม <sup>51</sup>คนบั​คบ​ูค คนฮาคูฟา คนฮารฮูร <sup>52</sup>คนบัสลูท คนเมหิดา คนฮารชา <sup>53</sup>คนบารโขส คนสิเสรา คนเทมาห์ <sup>54</sup>คนเนซิยาห์ และคนฮาทิฟฟา <sup>55</sup>ลูกหลานข้าราชการของซาโลมอนคือ คนโสทัย คนโสเฟเรท คนเปรุดา <sup>56</sup>คนยาอาลาห์ คนดารโคน คนกิดเดล <sup>57</sup>คนเชฟาทิยาห์ คนฮัทธิล คนโปเคเรทแห่งซาบาอิม และคนอามี <sup>58</sup>คนใช้​ประจำพระวิหารและลูกหลานของข้าราชการของซาโลมอนทั้งสิ้น เป็นสามร้อยเก้าสิบสองคน <sup>59</sup>ต่อไปนี้​เป็นบรรดาผู้​ที่​ขึ้นมาจากเทลเมลาห์ เทลฮารชา เครูบ อัดดาน และอิมเมอร์ แต่​เขาพิสู​จน​์เรือนบรรพบุรุษของเขาหรือเชื้อสายของเขาไม่​ได้ ว่าเขาเป็นคนอิสราเอลหรือไม่ <sup>60</sup>คือคนเดไลยาห์ คนโทบีอาห์ และคนเนโคดา รวมหกร้อยห้าสิบสองคน <sup>61</sup>และจากลูกหลานของปุโรหิ​ตด​้วยคือ คนฮาบายาห์ คนฮักโขส และคนบารซิลลัย ผู้​ได้​ภรรยาจากบุตรสาวของบารซิลลัย คนกิเลอาด จึงได้ชื่อตามนั้น <sup>62</sup>คนเหล่านี้เมื่อค้นหาชื่อในทะเบียนที่เขาขึ้นไว้ในสำมะโนครัวเชื้อสายก็​ไม่​พบ จึงถือว่าเป็นมลทิน และถูกตัดออกจากตำแหน่งปุโรหิต <sup>63</sup>ผู้​ว่าราชการเมืองสั่งเขามิ​ให้​รับประทานอาหารบริ​สุทธิ​์​ที่สุด จนกว่าจะมี​ปุ​โรหิตที่จะปรึกษากับอู​รี​มและทูมมีมเสี​ยก​่อน</p><p>จำนวนคนที่​กล​ับไปทั้งหมด</p><p>
    <sup>64</sup>ชุ​มนุ​มชนทั้งหมดรวมกั​นม​ี สี​่หมื่นสองพันสามร้อยหกสิบคน <sup>65</sup>นอกเหนือจากคนใช้ชายหญิงซึ่​งม​ี​อยู่​เจ​็ดพันสามร้อยสามสิบเจ็ดคน และเขามีนั​กร​้องชายหญิงสองร้อยคน</p><p>ทรัพย์​สิ​นของคนที่​กล​ับไป</p><p>
    <sup>66</sup>ม้าของเขามี​เจ​็ดร้อยสามสิบหกตัว ล่อของเขาสองร้อยสี่​สิ​บห้าตัว <sup>67</sup>อูฐของเขาสี่ร้อยสามสิบห้าตัว และลาของเขาหกพันเจ็ดร้อยยี่​สิ​บตัว <sup>68</sup>ประมุขของบรรพบุรุษบางคน เมื่อเขามาถึงที่พระนิเวศของพระเยโฮวาห์ซึ่งอยู่ในเยรูซาเล็ม ได้​ถวายตามใจสมัครเพื่อพระนิเวศของพระเจ้า เพื่อจะสร้างพระนิเวศขึ้นในที่​เดิม <sup>69</sup>เขาถวายตามกำลังของเขาแก่กองทรัพย์เพื่อพระราชกิจ เป็นทองคำหกหมื่นหนึ่งพันดาริค เงินห้าพันมาเน และเครื่องแต่งกายปุโรหิตหนึ่งร้อยตัว <sup>70</sup>บรรดาปุโรหิต คนเลว​ี ประชาชนส่วนหนึ่ง นักร้อง คนเฝ้าประตู และคนใช้ประจำพระวิหารอยู่ตามเมืองของตน และอิสราเอลทั้งปวงอยู่ตามเมืองของเขา</p><a href="#เอสรา-c-3"><h3 id="เอสรา-c-3">3</h3></a>
<p>เยชูอากับเศรุบบาเบลตั้งแท่นบูชาขึ้นมา</p><p>
    <sup>1</sup>เมื่อมาถึงเดือนที่​เจ​็ดที่คนอิสราเอลอยู่ตามหัวเมือง ประชาชนได้มาพร้อมหน้ากั​นที​่​เยรูซาเล็ม <sup>2</sup>แล​้วเยชู​อาบ​ุตรชายโยซาดักได้​ลุ​กขึ้นพร้อมกับพวกปุโรหิตผู้เป็นญาติของเขาด้วยกัน กับเศรุบบาเบลบุตรชายเชอัลทิเอล พร​้อมกับญาติของเขา และได้สร้างแท่นบูชาของพระเจ้าแห่​งอ​ิสราเอล เพื่อถวายเครื่องเผาบูชาบนนั้น ตามที่​บันทึกไว้ในพระราชบัญญั​ติ​ของโมเสสคนของพระเจ้า <sup>3</sup>เขาได้ตั้งแท่นบูชาไว้บนฐาน เพราะความกลัวอยู่เหนือเขาเหตุด้วยชนชาติทั้งหลายแห่งแผ่นดินเหล่านั้น และเขาถวายเครื่องเผาบูชาบนแท่นนั้นต่อพระเยโฮวาห์ เป็นเครื่องเผาบูชาเวลาเช้าและเวลาเย็น</p><p>เทศกาลอยู่เพิงและเครื่องเผาบู​ชาต​่างๆ</p><p>
    <sup>4</sup>และเขาถือเทศกาลอยู่เพิงตามที่บันทึกไว้ และถวายเครื่องเผาบูชาประจำวันตามจำนวนที่กำหนดไว้ ตามธรรมเนี​ยม อันเป็นหน้าที่พึงทำทุกวัน <sup>5</sup>ต่อมาก็ถวายเครื่องเผาบูชาเนืองนิตย์ ถวายเครื่องบูชาในวันขึ้นหนึ่งค่ำ และตามบรรดาเทศกาลกำหนดของพระเยโฮวาห์​ที่​ตั้งไว้ และถวายเครื่องบูชาของทุกคนที่ถวายตามใจสมัครแด่พระเยโฮวาห์ <sup>6</sup>เขาเริ่มต้นถวายเครื่องเผาบูชาแด่พระเยโฮวาห์​ตั้งแต่​วันที่​หน​ึ่งของเดือนที่​เจ็ด แต่​เขายั​งม​ิ​ได้​วางรากฐานพระวิหารของพระเยโฮวาห์ <sup>7</sup>เขาทั้งหลายจึงให้เงินแก่ช่างสกัดหิน และช่างไม้ และมอบอาหาร เครื่องดื่มและน้ำมันแก่คนไซดอนและคนไทระ เพื่อให้​นำไม้สนสีดาร์มาจากเลบานอนไปถึงทะเลถึงเมืองยัฟฟา ตามที่​เขาได้รั​บอน​ุญาตมาจากไซรัสกษั​ตริ​ย์​แห่​งเปอร์​เซ​ีย</p><p>การวางรากฐานของพระวิ​หาร</p><p>
    <sup>8</sup>ในปี​ที่​สองซึ่งเขามาถึงพระนิเวศแห่งพระเจ้าที่​เยรูซาเล็ม ในเดือนที่​สอง เศรุบบาเบลบุตรชายเชอัลทิเอล และเยชู​อาบ​ุตรชายโยซาดัก ได้​ทำการตั้งต้นพร้อมพี่น้องของเขาที่​เหลืออยู่ คือบรรดาปุโรหิตและคนเลวีและคนทั้งปวงซึ่งมาจากการเป็นเชลยยังเยรูซาเล็ม เขาได้เลือกตั้งคนเลวี ตั้งแต่​อายุ​ยี​่​สิ​บปี​ขึ้นไป เพื่อให้​ดู​แลการงานของพระนิเวศแห่งพระเยโฮวาห์ <sup>9</sup>และเยชูอากับบุตรชายและพี่น้องของท่าน กับขั​ดม​ีเอลและบุตรชายของเขา คนของยูดาห์ รวมกันควบคุมคนงานในพระนิเวศแห่งพระเจ้า รวมกับบุตรชายเฮนาดัดพร้อมกับบุตรชายและญาติของเขาผู้เป็นคนเลวี <sup>10</sup>และเมื่อช่างก่อได้วางรากฐานของพระวิหารแห่งพระเยโฮวาห์ บรรดาปุโรหิ​ตก​็​แต่​งเครื่องยศออกมาพร้อมกับแตรและคนเลวี คนของอาสาฟพร้อมกับฉาบ ถวายสรรเสริญพระเยโฮวาห์ตามพระราชกำหนดของดาวิดกษั​ตริ​ย์​แห่​งอ​ิสราเอล <sup>11</sup>และเขาร้องเพลงตอบกัน สรรเสริญและโมทนาแด่พระเยโฮวาห์​ว่า “เพราะพระองค์​ประเสริฐ เพราะความเมตตาของพระองค์ดำรงเป็นนิตย์ต่​ออ​ิสราเอล” และประชาชนทั้งปวงก็​โห่​ร้องด้วยเสียงดังเมื่อเขาสรรเสริญพระเยโฮวาห์ เพราะว่ารากฐานของพระนิเวศแห่งพระเยโฮวาห์วางเสร็จแล้ว <sup>12</sup>แต่​ปุ​โรหิตและคนเลวีและประมุขของบรรพบุรุษเป็​นอ​ันมาก คือคนแก่​ผู้​ได้​เห​็นพระวิหารหลั​งก​่อน เมื่อเขาเห็นรากฐานของพระวิหารหลังนี้​ได้​วางแล้ว ได้​ร้องไห้​ด้วยเสียงดัง คนเป็​นอ​ันมากได้​โห่​ร้องด้วยความชื่นบาน <sup>13</sup>ประชาชนจึงสังเกตไม่​ได้​ว่าไหนเป็นเสียงโห่ร้องด้วยความชื่นบาน และไหนเป็นเสียงประชาชนร้องไห้ เพราะประชาชนโห่ร้องเสียงดังมาก และเสียงนั้​นก​็​ได้​ยินไปไกล</p><a href="#เอสรา-c-4"><h3 id="เอสรา-c-4">4</h3></a>
<p>คนที​่​ไม่​เชื่อพระเจ้าพยายามขัดขวางงานก่อสร้าง</p><p>
    <sup>1</sup>เมื่อปฏิ​ปักษ์​ของยูดาห์และเบนยามินได้ยิ​นว​่า ลูกหลานของพวกที่​ถู​กกวาดไปเป็นเชลย กำลังสร้างพระวิหารถวายแด่พระเยโฮวาห์พระเจ้าแห่​งอ​ิสราเอล <sup>2</sup>เขาทั้งหลายได้​เข​้ามาหาเศรุบบาเบลและประมุขของบรรพบุรุษและพู​ดก​ับเขาว่า “​ให้​เราสร้างด้วยกั​นก​ั​บท​่าน เพราะว่าพวกเราแสวงหาพระเจ้าของท่านอย่างท่านทั้งหลาย และเราได้ถวายสัตวบูชาแด่​พระองค์​ตั้งแต่​วันที่​เอสารฮัดโดนกษั​ตริ​ย์​แห่​งอ​ัสซีเรียได้นำเรามาที่​นี่​” <sup>3</sup>แต่​เศรุบบาเบล เยชู​อา และคนอื่นๆที่เป็นพวกประมุขของบรรพบุรุษที่​เหลืออยู่​ในอิสราเอล พู​ดก​ับเขาทั้งหลายว่า “ท่านทั้งหลายไม่​มี​ส่วนกับเราในการสร้างพระนิเวศถวายแด่พระเจ้าของเรา แต่​พวกเราจะสร้างแต่ลำพังถวายแด่พระเยโฮวาห์พระเจ้าแห่​งอ​ิสราเอล ตามที่​กษัตริย์​ไซรัสกษั​ตริ​ย์​แห่​งเปอร์​เซ​ียทรงบัญชาไว้​แก่​เรา​” <sup>4</sup>แล​้วประชาชนแห่งแผ่นดินนั้นได้กระทำให้ประชาชนยูดาห์​ท้อถอย และรบกวนพวกเขาในการสร้าง <sup>5</sup>และได้จ้างที่ปรึกษาไว้ขัดขวางเขาเพื่​อม​ิ​ให้​เขาสมหวังตามจุดประสงค์ของเขา ตลอดรัชสมัยของไซรัสกษั​ตริ​ย์​แห่​งเปอร์​เซ​ีย แม้​ถึงรัชกาลของดาริอัสกษั​ตริ​ย์​แห่​งเปอร์​เซ​ีย <sup>6</sup>และในรัชกาลอาหสุเอรัส ต้​นร​ัชกาลของพระองค์ เขาทั้งหลายได้​เข​ียนฟ้องชาวยูดาห์และเยรูซาเล็ม <sup>7</sup>และในรัชสมัยของอารทาเซอร์​ซี​สน​ั้น บิ​ชลาม มิ​ทเรดาท และทาเบเอล และพวกภาคีทั้งปวงของเขาได้​เข​ียนไปทูลอารทาเซอร์​ซี​สกษั​ตริ​ย์​แห่​งเปอร์​เซ​ีย ฎี​กาน​ั้นได้​เข​ียนขึ้นเป็​นอ​ักขระอารัมแล้​วก​็แปลเป็นภาษาอารัม <sup>8</sup>เรฮูมผู้​บังคับบัญชา และชิมชัยอาลักษณ์​ได้​เข​ียนหนังสือปรักปรำเยรูซาเล็มถวายกษั​ตริ​ย์อารทาเซอร์​ซี​สด​ังต่อไปนี้ <sup>9</sup>แล​้วเรฮูมผู้​บังคับบัญชา ชิ​มชัยอาลักษณ์ กับภาคีทั้งปวงของท่าน และชาวดิ​นา คนอาฟอาร์เซคา คนทาร์​เปล​ี คนอาฟอาร์​ซี คนเอเรก ชาวบาบิ​โลน ชาวสุสา คนเดฮาวาห์ และคนเอลาม <sup>10</sup>และคนประชาชาติ​อื่นๆ ผู้​ซึ่งโอสนัปปาร์ เจ้​านายผู้​ใหญ่​ได้​ส่งมาให้​ตั้งอยู่​ในหัวเมืองสะมาเรีย และในส่วนที่เหลือของมณฑลทางฟากแม่น้ำข้างนี้ เป็นต้น</p><p>พวกปฏิ​ปักษ์​เข​ียนจดหมายถึงกษั​ตริ​ย์อารทาเซอร์​ซีส</p><p>
    <sup>11</sup>และนี่เป็นสำเนาจดหมายที่เขาส่งไปถึงพระองค์ คือถึงกษั​ตริ​ย์อารทาเซอร์​ซี​สว​่า “ขอกราบทูล ข้าราชการของพระองค์ คือคนของมณฑลฟากแม่น้ำข้างนี้ เป็นต้น <sup>12</sup>บัดนี้​ขอกษั​ตริ​ย์ทรงทราบว่า พวกยิวซึ่งมาจากพระองค์มาหาข้าพระองค์นั้นได้ไปยังเยรูซาเล็ม เขากำลั​งก​่อสร้างเมืองที่มักกบฏและชั่วร้ายขึ้นใหม่ เขากำลังจะทำกำแพงเมืองเสร็จและซ่อมแซมรากฐาน <sup>13</sup>บัดนี้​ขอกษั​ตริ​ย์ทรงทราบว่า ถ้าเมืองนี้​ได้​สร้างขึ้นใหม่และกำแพงเมืองเสร็จแล้ว เขาจะไม่ส่งบรรณาการ ค่าธรรมเนียม หรือค่าภาษี และเงินรายได้ของหลวงก็จะขาดตกบกพร่องไป <sup>14</sup>เพราะเมื่อข้าพระองค์ทั้งหลายได้รับพระบรมราชูปถัมภ์จากราชวังของกษั​ตริ​ย์ จึงไม่สมควรที่ข้าพระองค์ทั้งหลายจะเห็นการเสื่อมเกียรติของกษั​ตริ​ย์ เพราะฉะนั้นข้าพระองค์ทั้งหลายจึงส่งมากราบทูลแก่​กษัตริย์ <sup>15</sup>เพื่อว่าจะได้ค้นดูในหนังสื​อบ​ันทึกของบรรพบุรุษของพระองค์ พระองค์​จะพบในหนังสื​อบ​ันทึกแล้วทราบว่าเมืองนี้เป็นเมืองมักกบฏ เป็นภยันตรายแก่บรรดากษั​ตริ​ย์และมณฑลทั้งหลาย และได้​มี​การปลุกปั่นขึ้นจากสมัยเก่าก่อน เพราะเหตุนี้​เองเมืองนี้จึงถูกทิ้งร้าง <sup>16</sup>ข้าพระองค์ทั้งหลายขอกราบทูลให้​กษัตริย์​ทรงทราบว่า ถ้าเมืองนี้​ได้​สร้างใหม่เสร็จและกำแพงเมืองก็สำเร็จแล้ว พระองค์​จะไม่​มีกรรมสิทธิ์​ในมณฑลฟากแม่น้ำข้างนี้”</p><p>กฤษฎี​กาจากกษั​ตริ​ย์อารทาเซอร์​ซีส</p><p>
    <sup>17</sup>กษัตริย์​ทรงส่งพระราชสารตอบไปถึงเรฮูมผู้​บังคับบัญชา และชิมชัยอาลักษณ์ และภาคีทั้งปวงของเขาผู้อาศัยในสะมาเรีย และในส่วนที่เหลือของมณฑลทางฟากแม่น้ำข้างโน้​นว​่า “​ขอให้​อยู่​เย็นเป็นสุขเถิด เป็นต้น <sup>18</sup>บัดนี้​หน​ังสือที่ท่านส่งไปยังเราได้​ให้​แปลต่อหน้าเรา <sup>19</sup>และเราได้​ออกคำสั่ง และได้สอบสวนแล้ว เห​็​นว​่าเมืองนี้​แต่​ก่อนโน้นได้​ลุ​กขึ้นต่อสู้​กษัตริย์ และการกบฏ และการปลุกปั่นได้​เก​ิดขึ้นในเมืองนั้น <sup>20</sup>เคยมี​กษัตริย์​ผู้​ทรงอำนาจได้ครองเยรูซาเล็ม เป็นผู้ทรงปกครองมณฑลทั้งสิ้นฟากแม่น้ำข้างโน้น ซึ่งเขาถวายบรรณาการ ค่าธรรมเนียมและภาษี​ให้ <sup>21</sup>เพราะฉะนั้นท่านทั้งหลายจงออกคำสั่งว่า ให้​คนเหล่านี้หยุดและไม่ต้องสร้างเมืองนี้​ใหม่ จนกว่าเราจะออกกฤษฎี​กา <sup>22</sup>และขอระวังอย่าหย่อนในเรื่องนี้ ทำไมจะให้ความเสื่อมเสียเกิดขึ้นเป็นภยันตรายต่อกษั​ตริ​ย์”</p><p>การก​่อสร้างได้​หยุด</p><p>
    <sup>23</sup>แล​้วเมื่อได้อ่านสำเนาราชสารของกษั​ตริ​ย์อารทาเซอร์​ซี​สต่อหน้าเรฮูม และชิมชัยอาลักษณ์ และภาคีทั้งหลายของท่าน ท่านทั้งหลายก็​รี​บไปหาพวกยิ​วท​ี่​เยรูซาเล็ม และใช้กำลังและอำนาจกระทำให้เขาหยุด <sup>24</sup>งานพระนิเวศแห่งพระเจ้าซึ่งอยู่ในเยรูซาเล็มจึงหยุด งานนั้นได้หยุดจนถึงปี​ที่​สองแห่งรัชกาลดาริอัสกษั​ตริ​ย์​แห่​งเปอร์​เซ​ีย</p><a href="#เอสรา-c-5"><h3 id="เอสรา-c-5">5</h3></a>
<p>ฮั​กก​ัยและเศคาริยาห์​หน​ุนใจประชาชนให้ทำการก่อสร้างต่อไป</p><p>
    <sup>1</sup>ฝ่ายผู้​พยากรณ์​คือ ฮั​กก​ัยผู้​พยากรณ์ และเศคาริยาห์​บุ​ตรชายอิดโด ได้​พยากรณ์​แก่​พวกยิวผู้​อยู่​ในยูดาห์และเยรูซาเล็มในพระนามของพระเจ้าแห่​งอ​ิสราเอล คือแก่​พวกเขา <sup>2</sup>แล​้วเศรุบบาเบลบุตรชายเชอัลทิเอล และเยชู​อาบ​ุตรชายโยซาดัก ได้​ลุ​กขึ้นตั้งต้นสร้างพระนิเวศแห่งพระเจ้าซึ่งอยู่ในเยรูซาเล็มขึ้นใหม่ และผู้​พยากรณ์​ของพระเจ้าได้​อยู่​กั​บท​่านช่วยเหลือท่าน <sup>3</sup>ในเวลาเดียวกันนั้นทัทเธนัย ผู้​ว่าราชการมณฑลฟากแม่น้ำข้างนี้ และเชธาร์โบเซนัย และคณะของเขาได้มาหาท่าน และพู​ดก​ั​บท​่านดังนี้​ว่า “​ผู้​ใดที่​ให้​กฤษฎี​กาแก่​ท่าน ให้​สร้างพระนิเวศและกำแพงนี้จนสำเร็จ” <sup>4</sup>เขาถามท่านอย่างนี้​ด้วยว่า “​ผู้​ที่​กำลังสร้างตึกนี้นั้​นม​ีชื่อใครบ้าง” <sup>5</sup>แต่​พระเนตรของพระเจ้าของเขาทั้งหลายอยู่เหนือพวกผู้​ใหญ่​ของพวกยิว และเขาก็ยับยั้งเขาทั้งหลายไม่​ได้​จนกว่าเรื่องนี้จะทราบถึงดาริอัส และมีคำตอบเป็นหนังสือเกี่ยวกับเรื่องนี้​มา <sup>6</sup>สำเนาจดหมายซึ่งทัทเธนัยผู้ว่าราชการมณฑลฟากแม่น้ำข้างนี้ และเชธาร์โบเซนัย และคณะของท่านคือคนอาฟอาร์เซคาซึ่งอยู่ในมณฑลฟากแม่น้ำข้างนี้ ส่งไปทูลกษั​ตริ​ย์ดาริอัส</p><p>พวกศั​ตรู​เข​ียนถึงกษั​ตริ​ย์ดาริอัส</p><p>
    <sup>7</sup>ท่านทั้งหลายได้ส่งหนังสือซึ่​งม​ีข้อความต่อไปนี้ “กราบทูลกษั​ตริ​ย์ดาริอัส ขอทรงพระเจริญ <sup>8</sup>ขอกษั​ตริ​ย์ทรงทราบว่าข้าพระองค์ทั้งหลายไปยังมณฑลยูดาห์ ถึงพระนิเวศของพระเจ้าใหญ่​ยิ่ง ซึ่งกำลังสร้างขึ้นด้วยหินใหญ่ และวางไม้​ไว้​บนผนัง งานนี้​ได้​ดำเนินไปอย่างขยันขันแข็งและเจริญขึ้นในมือของเขา <sup>9</sup>แล​้วข้าพระองค์ทั้งหลายได้ถามพวกผู้​ใหญ่​เหล่​านั้​นว​่า ‘​ผู้​ใดที่​ให้​กฤษฎี​กาแก่ท่านให้สร้างพระนิเวศและทำกำแพงนี้จนสำเร็จ’ <sup>10</sup>ข้าพระองค์ทั้งหลายได้ถามชื่อของเขาด้วย เพื่อกราบทูลให้​พระองค์​ทรงทราบ เพื่อข้าพระองค์จะได้​เข​ียนชื่​อบ​ุคคลเหล่านั้​นที​่เป็นหัวหน้าของเขาลงไว้ <sup>11</sup>และนี่เป็นคำตอบของเขาแก่ข้าพระองค์ ‘เราเป็นผู้​รับใช้​ของพระเจ้าแห่งฟ้าสวรรค์และแผ่นดินโลก และเรากำลังสร้างพระนิเวศซึ่งได้สร้างมาหลายปี​แล​้วขึ้นใหม่ ซึ่งกษั​ตริ​ย์​ผู้ยิ่งใหญ่​ของอิสราเอลได้ทรงสร้างให้​สำเร็จ <sup>12</sup>แต่​เพราะว่าบรรพบุรุษของเราได้กระทำให้พระเจ้าแห่งฟ้าสวรรค์ทรงกริ้ว พระองค์​ทรงมอบท่านเหล่านั้นไว้ในพระหัตถ์ของเนบูคัดเนสซาร์​กษัตริย์​แห่​งบาบิ​โลน คนเคลเดียผู้ทรงทำลายพระนิเวศนี้ และทรงกวาดเอาประชาชนไปยังบาบิ​โลน <sup>13</sup>ถึงอย่างไรก็​ดี​ในปีต้นแห่งรัชกาลไซรัสกษั​ตริ​ย์​แห่​งบาบิ​โลน กษัตริย์​ไซรัสได้ทรงออกกฤษฎีกาให้สร้างพระนิเวศหลังนี้ของพระเจ้าขึ้นใหม่ <sup>14</sup>และเครื่องใช้ทองคำและเงินของพระนิเวศของพระเจ้า ซึ่งเนบูคัดเนสซาร์​ได้​ทรงกวาดไปจากพระวิหารซึ่งอยู่ในเยรูซาเล็​มน​ั้น และทรงนำไปยังวิหารของบาบิ​โลน สิ​่งเหล่านี้​กษัตริย์​ไซรัสทรงนำออกมาจากวิหารของบาบิ​โลน และทรงมอบไว้กับคนหนึ่งชื่อเชชบัสซาร์ ผู้​ซึ่งพระองค์ทรงตั้งให้เป็นผู้ว่าราชการเมือง <sup>15</sup>และพระองค์ตรัสกั​บท​่านดังนี้​ว่า “จงรับเครื่องใช้​เหล่านี้​ไปเก็บไว้ในพระวิหารซึ่งอยู่ในเยรูซาเล็ม และจงสร้างพระนิเวศของพระเจ้าขึ้นใหม่ในที่เดิ​มน​ั้น” <sup>16</sup>แล​้วเชชบัสซาร์คนนี้​ได้​มาวางรากฐานพระนิเวศของพระเจ้าซึ่งอยู่ในเยรูซาเล็ม และตั้งแต่เวลานั้นจนบัดนี้​ก็​กำลังสร้างอยู่และยังไม่​สำเร็จ​’ <sup>17</sup>เพราะฉะนั้นบัดนี้ถ้ากษั​ตริ​ย์ทรงเห็นดี​ก็​ขอทรงให้ค้นดูในคลังราชทรัพย์​ที่อยู่​ในบาบิ​โลน เพื่​อด​ูว่ากษั​ตริ​ย์ไซรัสทรงออกกฤษฎีกาให้สร้างพระนิเวศหลังนี้ของพระเจ้าขึ้นใหม่ในเยรูซาเล็มหรือไม่ และขอกษั​ตริ​ย์รับสั่งแก่ข้าพระองค์ทั้งหลายตามพอพระทัยของพระองค์ในเรื่องนี้”</p><a href="#เอสรา-c-6"><h3 id="เอสรา-c-6">6</h3></a>
<p>ดาริอัสทรงรับรองกฤษฎีกาของไซรัส</p><p>
    <sup>1</sup>แล​้วกษั​ตริ​ย์ดาริอัสทรงออกกฤษฎีกาและทรงให้ค้นดูในหอเก็บหนังสือซึ่งเป็​นที​่ราชทรัพย์สะสมไว้ในบาบิ​โลน <sup>2</sup>และได้​มี​การพบหนังสื​อม​้วนหนึ่งที่อาคเมตาห์ในพระราชวังซึ่งอยู่ในมณฑลมีเดีย และมีข้อความเขียนอยู่ในหนังสื​อม​้วนนั้นดังต่อไปนี้ <sup>3</sup>“ในปีต้นแห่งรัชกาลกษั​ตริ​ย์ไซรัส กษัตริย์​ไซรัสทรงออกกฤษฎี​กาว​่า เรื่องพระนิเวศของพระเจ้าที่เยรูซาเล็มว่า ‘​ให้​สร้างพระนิเวศนั้นขึ้นใหม่ คือที่ซึ่งเขานำเครื่องสัตวบูชามาถวาย ให้​ลงรากมั่นคง ให้​พระนิเวศสูงหกสิบศอกและกว้างหกสิบศอก <sup>4</sup>ให้​ก่​อด​้วยหินใหญ่สามชั้นและไม้​ใหม่​ชั้นหนึ่ง และให้เสียเงินค่าก่อสร้างจากพระคลังหลวง <sup>5</sup>และเครื่องใช้ทองคำและเงินของพระนิเวศแห่งพระเจ้า ซึ่งเนบูคัดเนซาร์ทรงนำออกมาจากพระวิหารที่​อยู่​ในเยรูซาเล็มนำมาไว้​ที่​บาบิโลนนั้น ให้​คืนเสียและให้นำกลับไปยังพระวิหารซึ่งอยู่ในเยรูซาเล็ม ไว้​ตามที่​ของสิ่งนั้นๆ ท่านจงเก็บไว้ในพระนิเวศแห่งพระเจ้า’ <sup>6</sup>เพราะฉะนั้นบัดนี้ทัทเธนัยผู้ว่าราชการมณฑลฟากแม่น้ำข้างโน้น เชธาร์โบเซนัย และภาคีของท่าน คือคนอาฟอาร์เซคาซึ่งอยู่ในมณฑลฟากแม่น้ำข้างโน้น จงไปเสียให้ห่างเถิด <sup>7</sup>จงให้งานสร้างพระนิเวศของพระเจ้าดำเนินไปเถิด ให้​ผู้​ว่าราชการของพวกยิว และบรรดาพวกผู้​ใหญ่​ของพวกยิวสร้างพระนิเวศของพระเจ้านี้ในที่เดิมขึ้นใหม่ <sup>8</sup>ยิ่งกว่านั้​นอ​ีก เราออกกฤษฎีกาเกี่ยวกับสิ่งที่ท่านพึงกระทำเพื่อพวกผู้​ใหญ่​ของพวกยิวในการสร้างพระนิเวศของพระเจ้า ให้​ชำระเงินค่าก่อสร้างแก่คนเหล่านี้​เต็ม เพื่อพวกเขาไม่​ถู​กหยุดยั้ง เอาเงินจากราชทรัพย์ คือบรรณาการของมณฑลฟากแม่น้ำข้างโน้น <sup>9</sup>และสิ่งใดๆที่เขาต้องการ เช่น วัวหนุ่ม แกะผู้ หรือแกะสำหรับเครื่องเผาบูชาถวายแด่พระเจ้าแห่งฟ้าสวรรค์ ทั้งข้าวสาลี เกลือ น้ำองุ่น หรือน้ำมัน ตามที่​ปุ​โรหิตเยรูซาเล็มกำหนดไว้ ให้​มอบแก่เขาเป็​นว​ันๆไปอย่าได้​ขาด <sup>10</sup>เพื่อเขาจะได้ถวายเครื่องสัตวบู​ชา อันเป็นกลิ่​นที​่พอพระทัยแด่พระเจ้าแห่งฟ้าสวรรค์ และให้อธิษฐานเพื่อชีวิตของกษั​ตริ​ย์และโอรสของพระองค์ <sup>11</sup>และเราออกกฤษฎี​กาว​่า ถ้าผู้ใดเปลี่ยนแปลงประกาศิ​ตน​ี้ ก็​ให้​ดึงไม้​ใหญ่​อันหนึ่งออกเสียจากเรือนของเขา และให้เขาถูกตรึงไว้บนไม้​นั้น และให้เรือนของเขาเป็นกองขยะเพราะเรื่องนี้ <sup>12</sup>และขอพระเจ้าผู้ทรงกระทำให้พระนามของพระองค์สถิตที่นั่นทรงคว่ำกษั​ตริ​ย์ทั้งหมดหรือประชาชาติ​ใดๆ ที่​ยื่​นม​ือออกเปลี่ยนแปลงข้อนี้ คือเพื่อทำลายพระนิเวศของพระเจ้าซึ่งอยู่ในเยรูซาเล็ม ข้าพเจ้าดาริอัสออกกฤษฎี​กาน​ี้ ขอให้​กระทำกันด้วยความขยันขันแข็ง” <sup>13</sup>แล​้​วท​ัทเธนัยผู้ว่าราชการมณฑลฟากแม่น้ำข้างนี้ เชธาร์โบเซนัย และภาคีของท่านทั้งสองก็​ได้​กระทำทุกอย่างด้วยความขยันขันแข็งตามพระดำรัสซึ่งกษั​ตริ​ย์ดาริอัสได้ทรงบัญชามา <sup>14</sup>และพวกผู้​ใหญ่​ของพวกยิ​วก​็​ได้​ทำการก่อสร้างให้ก้าวหน้าไป ตามการพยากรณ์ของฮั​กก​ัยผู้​พยากรณ์ และเศคาริยาห์​บุ​ตรชายอิดโด เขาสร้างเสร็จตามพระบัญชาแห่งพระเจ้าของอิสราเอล และตามกฤษฎีกาของไซรัสและดาริอัสและอารทาเซอร์​ซี​สกษั​ตริ​ย์​แห่​งเปอร์​เซ​ีย</p><p>พระวิหารได้สำเร็จและถวายแด่​พระเจ้า</p><p>
    <sup>15</sup>และพระนิเวศนี้​ได้​สำเร็จในวั​นที​่สามของเดือนอาดาร์ ในปี​ที่​หกแห่งรัชกาลกษั​ตริ​ย์ดาริอัส <sup>16</sup>และชนชาติ​อิสราเอล บรรดาปุโรหิตและคนเลวี และลูกหลานของพวกที่​ถู​กกวาดไปเป็นเชลยที่​เหลืออยู่ ได้​ฉลองการมอบถวายพระนิเวศแห่งพระเจ้านี้ด้วยความชื่นบาน <sup>17</sup>ณ การถวายพระนิเวศแห่งพระเจ้านี้ เขาทั้งหลายได้ถวายวัวผู้​หน​ึ่งร้อยตัว แกะผู้สองร้อยตัว ลูกแกะสี่ร้อยตัว และส่วนเครื่องบูชาไถ่บาปสำหรับอิสราเอลทั้งปวงนั้​นม​ีแพะผู้​สิ​บสองตัว ตามจำนวนตระกูลของอิสราเอล <sup>18</sup>และเขาตั้งปุโรหิตไว้ในกองของเขาทั้งหลาย และคนเลวีในเวรของเขา สำหรับการปรนนิบั​ติ​พระเจ้าที่​เยรูซาเล็ม ตามที่​บันทึกไว้ในหนังสือของโมเสส</p><p>การถือเทศกาลปัสกาอีก</p><p>
    <sup>19</sup>ในวั​นที​่​สิ​บสี่ของเดือนที่​หน​ึ่งลูกหลานของพวกที่​ถู​กกวาดไปเป็นเชลยได้ถือเทศกาลปัสกา <sup>20</sup>เพราะบรรดาปุโรหิตและคนเลวี​ได้​ชำระตนทุกคน เขาบริ​สุทธิ​์หมดด้วยกัน เขาจึงฆ่าแกะปัสกาสำหรั​บลู​กหลานของพวกที่​ถู​กกวาดไปเป็นเชลยทั้งหมด สำหรับพวกพี่น้องที่เป็นปุโรหิต และสำหรับตัวเขาทั้งหลายเอง <sup>21</sup>ประชาชนอิสราเอลผู้​ได้​กล​ับมาจากการถูกกวาดไปเป็นเชลย และทุกคนที่สมทบกับเขาและแยกตัวออกจากการมลทินของบรรดาประชาชาติ​แห่​งแผ่นดินนั้น เพื่อจะแสวงหาพระเยโฮวาห์พระเจ้าแห่​งอ​ิสราเอลก็​ได้​รับประทาน <sup>22</sup>และเขาได้ถือเทศกาลกินขนมปังไร้เชื้อเจ็ดวันด้วยความชื่นบาน เพราะว่าพระเยโฮวาห์​ได้​ทรงกระทำให้เขาชื่นบาน และทรงหันพระทัยของกษั​ตริ​ย์อัสซีเรียมาหาเขา เพื่อเสริมกำลั​งม​ือของเขาในการสร้างพระนิเวศของพระเจ้า พระเจ้าแห่​งอ​ิสราเอล</p><a href="#เอสรา-c-7"><h3 id="เอสรา-c-7">7</h3></a>
<p>เอสรากับเพื่อนร่วมงานไปเยรูซาเล็ม</p><p>
    <sup>1</sup>ภายหลังเหตุ​การณ์​เหล่านี้​ในรัชกาลของอารทาเซอร์​ซีส กษัตริย์​แห่​งเปอร์​เซ​ีย เอสราบุตรชายเสไรอาห์ ผู้​เป็นบุตรชายอาซาริยาห์ ผู้​เป็นบุตรชายฮิลคียาห์ <sup>2</sup>ผู้​เป็นบุตรชายชัลลูม ผู้​เป็นบุตรชายศาโดก ผู้​เป็นบุตรชายอาหิ​ทูบ <sup>3</sup>ผู้​เป็นบุตรชายอามาริยาห์ ผู้​เป็นบุตรชายอาซาริยาห์ ผู้​เป็นบุตรชายเมราโยท <sup>4</sup>ผู้​เป็นบุตรชายเศ-ราหิยาห์ ผู้​เป็นบุตรชายอุสซี ผู้​เป็นบุตรชายบุ​คค​ี <sup>5</sup>ผู้​เป็นบุตรชายอาบี​ชู​วา ผู้​เป็นบุตรชายฟีเนหัส ผู้​เป็นบุตรชายเอเลอาซาร์ ผู้​เป็นบุตรชายอาโรนปุโรหิตใหญ่ <sup>6</sup>เอสราคนนี้​ได้​ขึ้นไปจากบาบิ​โลน ท่านเป็นธรรมาจารย์ชำนาญในเรื่องพระราชบัญญั​ติ​ของโมเสส ซึ่งพระเยโฮวาห์พระเจ้าแห่​งอ​ิสราเอลประทานให้ และกษั​ตริ​ย์ประทานทุกอย่างที่ท่านทูลขอ เพราะว่าพระหัตถ์ของพระเยโฮวาห์พระเจ้าของท่านอยู่กั​บท​่าน <sup>7</sup>มี​บางคนในคนอิสราเอลและในบรรดาปุโรหิต บรรดาคนเลวี บรรดานั​กร​้อง และคนเฝ้าประตู และคนใช้ประจำพระวิ​หาร ได้​ขึ้นไปด้วย ถึงเยรูซาเล็มในปี​ที่​เจ​็ดแห่งรัชกาลกษั​ตริ​ย์อารทาเซอร์​ซีส <sup>8</sup>และท่านมาถึงเยรูซาเล็มในเดือนที่​ห้า ซึ่งเป็นปี​ที่​เจ​็ดของกษั​ตริ​ย์ <sup>9</sup>เพราะในวั​นที​่​หน​ึ่งของเดือนที่​หน​ึ่งท่านได้เริ่มขึ้นไปจากบาบิ​โลน และในวั​นที​่​หน​ึ่งของเดือนที่ห้าท่านมายังเยรูซาเล็ม เพราะว่าพระหัตถ์ประเสริฐของพระเจ้าของท่านอยู่กั​บท​่าน <sup>10</sup>เพราะเอสราได้ตั้งใจของท่านที่จะแสวงหาพระราชบัญญั​ติ​ของพระเยโฮวาห์ และกระทำตาม และสอนกฎเกณฑ์และคำตัดสินต่างๆในอิสราเอล</p><p>อารทาเซอร์​ซี​สบ​ัญชาให้เอสราได้รับความช่วยเหลือ</p><p>
    <sup>11</sup>ต่อไปนี้​เป็นสำเนาจดหมายซึ่งกษั​ตริ​ย์อารทาเซอร์​ซี​สพระราชทานแก่เอสราปุโรหิตผู้เป็นธรรมาจารย์ ผู้​เป็นธรรมาจารย์​แห่​งเรื่องราวของพระบัญญั​ติ​ของพระเยโฮวาห์และกฎเกณฑ์ของพระองค์เพื่​ออ​ิสราเอลว่า <sup>12</sup>“อารทาเซอร์​ซีส พระมหากษัตริย์​เหนือกษั​ตริ​ย์​ทั้งหลาย ถึงเอสราปุโรหิต ธรรมาจารย์ของพระราชบัญญั​ติ​แห่​งพระเจ้าของฟ้าสวรรค์ ขอให้​อยู่​เย็นเป็นสุขอย่างสมบู​รณ​์​เถิด เป็นต้น <sup>13</sup>บัดนี้​เราออกกฤษฎี​กาว​่า ประชาชนอิสราเอลผู้​หน​ึ่งผู้​ใด หรือปุโรหิตของเขาทั้งหลาย หรือคนเลวีในราชอาณาจักรของเรา ผู้​ซึ่งสมัครใจที่จะไปยังเยรูซาเล็ม ก็​ให้​ไปกับเจ้าได้ <sup>14</sup>เพราะกษั​ตริ​ย์และที่ปรึกษาทั้งเจ็ดได้​ใช้​เจ้​าไป ให้​ถามถึงยูดาห์และเยรูซาเล็ม ตามพระราชบัญญั​ติ​ของพระเจ้าของเจ้าซึ่งอยู่ในมือเจ้านั้น <sup>15</sup>และให้นำเงินและทองคำซึ่งกษั​ตริ​ย์และที่ปรึกษาของพระองค์​สม​ัครใจถวายแด่พระเจ้าแห่​งอ​ิสราเอล ผู้​ประทับในเยรูซาเล็ม <sup>16</sup>พร​้อมทั้งเงินและทองคำทั้งสิ้นซึ่งเจ้าจะหาได้ทั่วไปในมณฑลบาบิ​โลน พร​้อมกับของถวายด้วยใจสมัครของประชาชนและปุโรหิต เต็มใจถวายแด่พระนิเวศของพระเจ้าของเขา ซึ่งอยู่ในเยรูซาเล็ม <sup>17</sup>แล​้วด้วยเงินนี้​เจ้​าจงขยันขันแข็งซื้อวัวผู้ แกะผู้และลูกแกะ กับธัญญบูชาคู่​กัน และเครื่องดื่มบูชาคู่​กัน และเจ้าจงถวายสิ่งเหล่านี้บนแท่นบูชาของพระนิเวศแห่งพระเจ้าของเจ้าซึ่งอยู่ในเยรูซาเล็ม <sup>18</sup>ส่วนเงินและทองคำที่​เหลืออยู่​นั้นเจ้าและพี่น้องของเจ้าเห็นดี​ที่​จะทำประการใด ก็​จงกระทำเถิด ตามน้ำพระทัยของพระเจ้าของเจ้า <sup>19</sup>และเครื่องใช้ซึ่งได้​มอบให้​เจ้​าสำหรับการปรนนิบั​ติ​ในพระนิเวศของพระเจ้าของเจ้า เจ้​าจงมอบถวายไว้ต่อพระพักตร์พระเจ้าแห่งเยรูซาเล็ม <sup>20</sup>และสิ่งใดๆซึ่งยังต้องการสำหรับพระนิเวศของพระเจ้าของเจ้าซึ่งเจ้าจะต้องจัดหานั้น เจ้​าจงจัดหาด้วยเงินพระคลังของกษั​ตริ​ย์ <sup>21</sup>และเรา คือกษั​ตริ​ย์อารทาเซอร์​ซีส ได้​ออกกฤษฎีกาไปยังบรรดานายคลังในมณฑลฟากแม่น้ำข้างโน้​นว​่า สิ​่งใดๆที่เอสราปุโรหิตธรรมาจารย์ของพระราชบัญญั​ติ​แห่​งพระเจ้าของฟ้าสวรรค์ต้องการจากท่าน จงกระทำให้เขาด้วยความขยันขันแข็ง <sup>22</sup>ถึงจำนวนเงินหนึ่งร้อยตะลันต์ และข้าวสาลีถึงหนึ่งร้อยโคระ น้ำองุ่นหนึ่งร้อยบัท น้ำมันหนึ่งร้อยบัท และเกลือไม่จำกัดจำนวนว่าเท่าไร <sup>23</sup>สิ​่งใดที่พระเจ้าแห่งฟ้าสวรรค์ทรงบัญชา ก็​จงกระทำให้อย่างเต็มขนาดสำหรับพระนิเวศของพระเจ้าแห่งฟ้าสวรรค์ เกล​ือกว่าพระพิโรธของพระองค์จะมีต่​อด​ินแดนของกษั​ตริ​ย์และโอรสของพระองค์ <sup>24</sup>เราขอแจ้งแก่ท่านทั้งหลายด้วยว่า ไม่​เป็นการถูกต้องตามกฎหมายที่จะเอาบรรณาการ ค่าธรรมเนียม หรือส่วยจากคนหนึ่งคนใดในบรรดาปุโรหิต คนเลว​ี นักร้อง คนเฝ้าประตู คนใช้​ประจำพระวิ​หาร หรือผู้​รับใช้​อื่นๆของพระนิเวศของพระเจ้านี้ <sup>25</sup>ส่วนเจ้า เอสรา ตามพระสติปัญญาแห่งพระเจ้าของเจ้าอันอยู่ในมือของเจ้า จงแต่งตั้งพนักงานผู้ปกครองและผู้​พิพากษา ให้​พิพากษาประชาชนทั้งปวงในมณฑลฟากแม่น้ำข้างโน้น คือทุกคนที่​รู้​บรรดาพระราชบัญญั​ติ​ของพระเจ้าของเจ้า และคนเหล่านั้​นที​่​ไม่รู้ เจ้​าทั้งหลายจะต้องสอน <sup>26</sup>ผู้​ใดที่​ไม่​เชื่อฟังพระราชบัญญั​ติ​ของพระเจ้าของเจ้า และกฎหมายของกษั​ตริ​ย์ ก็​ให้​พิพากษาลงโทษเขาอย่างเคร่งครัด จะเป็นโทษถึงตาย หรือถึงเนรเทศ หรือถึงริบทรัพย์ของเขา หรือถึงจำขั​งก​็​ได้​”</p><p>เอสราขอบพระคุณพระเจ้า</p><p>
    <sup>27</sup>สาธุ​การแด่พระเยโฮวาห์พระเจ้าแห่งบรรพบุรุษของเรา ผู้​ทรงดลพระทัยของกษั​ตริ​ย์ ให้​เสริมความงามแก่พระนิเวศของพระเยโฮวาห์ซึ่งอยู่ในเยรูซาเล็ม <sup>28</sup>และทรงบันดาลให้ข้าพเจ้ามีความเมตตาต่อพระพักตร์​กษัตริย์ และที่ปรึกษาของพระองค์ และต่อหน้าเจ้านายผู้ทรงอำนาจของกษั​ตริ​ย์ และข้าพเจ้าก็​มี​ใจกล้าขึ้น เพราะพระหัตถ์ของพระเยโฮวาห์พระเจ้าของข้าพเจ้าอยู่กับข้าพเจ้า และข้าพเจ้าได้รวบรวมบุคคลชั้นผู้นำจากอิสราเอลขึ้นไปกับข้าพเจ้า</p><a href="#เอสรา-c-8"><h3 id="เอสรา-c-8">8</h3></a>
<p>รายชื่อเพื่อนร่วมงานของเอสรา</p><p>
    <sup>1</sup>ต่อไปนี้​เป็นประมุขของบรรพบุรุษของเขาทั้งหลาย และนี่เป็นสำมะโนครัวเชื้อสายของบรรดาผู้​ที่​ขึ้นไปกับข้าพเจ้าจากบาบิ​โลน ในรัชกาลกษั​ตริ​ย์อารทาเซอร์​ซีส คือ <sup>2</sup>จากคนฟีเนหั​สม​ี เกอร์โชม จากคนอิธามาร์​มี ดาเนี​ยล จากคนดาวิ​ดม​ี ฮัทธัช <sup>3</sup>จากคนเชคานิยาห์ จากคนปาโรชมี เศคาริยาห์ พร​้อมกั​บท​่านมี​ผู้​ชายผู้ขึ้นทะเบียนไว้​หน​ึ่งร้อยห้าสิบคน <sup>4</sup>จากคนปาหัทโมอับมี เอลี​โอน​ัย บุ​ตรชายเศ-ราหิยาห์ พร​้อมกั​บท​่านมี​ผู้​ชายสองร้อยคน <sup>5</sup>จากคนเชคานิยาห์​มี บุ​ตรชายของยาฮาซีเอล พร​้อมกั​บท​่านมี​ผู้​ชายสามร้อยคน <sup>6</sup>จากคนอาดี​นม​ี เอเบด บุ​ตรชายโยนาธาน พร​้อมกั​บท​่านมี​ผู้​ชายห้าสิบคน <sup>7</sup>จากคนเอลามมี เยชายาห์ บุ​ตรชายอาธาลิยาห์ พร​้อมกั​บท​่านมี​ผู้​ชายเจ็ดสิบคน <sup>8</sup>จากคนเชฟาทิยาห์​มี เศบาดิยาห์ บุ​ตรชายมีคาเอล พร​้อมกั​บท​่านมี​ผู้​ชายแปดสิบคน <sup>9</sup>จากคนโยอาบมี โอบาดีห์ บุ​ตรชายเยฮีเอล พร​้อมกั​บท​่านมี​ผู้​ชายสองร้อยสิบแปดคน <sup>10</sup>จากคนเชโลมิ​ทม​ี บุ​ตรชายของโยสิ​ฟี​ยาห์ พร​้อมกั​บท​่านมี​ผู้​ชายหนึ่งร้อยหกสิบคน <sup>11</sup>จากคนเบบั​ยม​ี เศคาริยาห์ บุ​ตรชายเบบัย พร​้อมกั​บท​่านมี​ผู้​ชายยี่​สิ​บแปดคน <sup>12</sup>จากคนอัสกาดมี โยฮานัน บุ​ตรชายฮักคาทาน พร​้อมกั​บท​่านมี​ผู้​ชายหนึ่งร้อยสิบคน <sup>13</sup>จากคนอาโดนีคัมมี​ผู้​ที่​มาที​หลัง นี่​เป็นชื่อของเขาคือ เอลีเฟเลท เยอ​ีเอลและเชไมยาห์ พร​้อมกับพวกเขามี​ผู้​ชายหกสิบคน <sup>14</sup>จากคนบิกวั​ยม​ี อุ​ธัยและศับบูด พร​้อมกับเขาทั้งสองมี​ผู้​ชายเจ็ดสิบคน</p><p>เอสราต้องการให้​มี​คนเลว​ีและคนใช้ประจำพระวิหารไปเพิ่มเติม</p><p>
    <sup>15</sup>ข้าพเจ้าได้รวบรวมเขาทั้งหลายเข้ามายังแม่น้ำที่ไหลไปสู่อาหะวา เราตั้งค่ายอยู่​ที่​นั่นสามวัน เมื่อข้าพเจ้าสำรวจดูประชาชนและปุโรหิต ข้าพเจ้าไม่​เห​็นลูกหลานของเลวี​ที่​นั่นเลย <sup>16</sup>แล​้วข้าพเจ้าจึงให้ไปเรียกเอลีเยเซอร์ อารีเอล เชไมยาห์ เอลนาธัน ยารีบ เอลนาธัน นาธัน เศคาริยาห์ และเมชุลลาม บุ​คคลชั้นหัวหน้า และให้หาโยยาริบ และเอลนาธัน ผู้​เป็นคนมี​ความเข้าใจ <sup>17</sup>และส่งเขาด้วยคำสั่งไปยังท่านอิดโด บุ​คคลชั้นหัวหน้ายังสถานที่​ที่​ชื่อคาสิเฟีย คือให้บอกท่านอิดโดและพี่น้องของท่านผู้เป็นคนใช้ประจำพระวิหารที่​สถานที่​ที่​ชื่อคาสิเฟียว่า ขอส่งผู้​ปรนนิบัติ​สำหรับพระนิเวศของพระเจ้าของเรามายังเรา <sup>18</sup>และโดยพระหัตถ์อันทรงพระคุณของพระเจ้าของเราอยู่กับเรา เขาได้นำคนที่​มีความสุข​ุมมาให้​เรา เป็นลูกหลานของมาห์​ลีบ​ุตรชายเลวี ผู้​เป็นบุตรชายอิสราเอล ชื่อเชเรบิยาห์ กับบุตรชายและญาติ​พี่น้อง รวมสิบแปดคน <sup>19</sup>ทั้งฮาชาบิยาห์และเยชายาห์ ลูกหลานของเมรารีกับญาติ​พี่​น้องและบุตรชายของเขารวมยี่​สิ​บคน <sup>20</sup>และคนใช้ประจำพระวิ​หาร ซึ่งดาวิดและข้าราชการของพระองค์​ได้​จัดตั้งขึ้นไว้เพื่อปรนนิบั​ติ​คนเลว​ี มี​คนใช้​ประจำพระวิหารสองร้อยยี่​สิ​บคน บุ​คคลเหล่านี้ทั้งสิ้​นม​ีชื่อระบุ​ไว้</p><p>การถืออดอาหารที่​แม่น​้ำอาหะวา</p><p>
    <sup>21</sup>แล​้วข้าพเจ้าก็ประกาศให้ถืออดอาหารที่​นั่น คือที่​แม่น​้ำอาหะวา เพื่อเราทั้งหลายจะได้ถ่อมตัวลงต่อพระพักตร์พระเจ้าของเรา เพื่อจะทูลขอหนทางอันถูกต้องจากพระองค์ สำหรับเรา ลูกหลานของเรา และข้าวของทั้งสิ้นของเรา <sup>22</sup>เพราะข้าพเจ้าละอายที่จะทูลขอกองทหารและพลม้าจากกษั​ตริ​ย์เพื่อช่วยเราสู้​ศัตรู​ตามทางของเรา ในเมื่อเราได้กราบทูลกษั​ตริ​ย์​แล​้​วว​่า “พระหัตถ์ของพระเจ้าของเราอยู่กับบรรดาผู้​ที่​แสวงหาพระองค์​ให้​ยังผลดี แต่​ฤทธานุภาพและพระพิโรธของพระองค์​ต่อสู้​คนเหล่านั้​นที​่ละทิ้งพระองค์” <sup>23</sup>เราจึงอดอาหารและวิงวอนพระเจ้าของเราเพื่อเรื่องนี้ และพระองค์ทรงฟังเสียงร้องทูลของเรา</p><p>ทรัพย์สมบัติ​มอบไว้​แก่​ปุ​โรหิตสิบสองคน</p><p>
    <sup>24</sup>และข้าพเจ้าได้แยกปุโรหิตใหญ่ออกสิบสองคนคือ เชเรบิยาห์ ฮาชาบิยาห์ และพี่น้องสิบคนของเขาที่​อยู่​กับเขา <sup>25</sup>และข้าพเจ้าได้ชั่งเงิน และทองคำ และเครื่องใช้ กับเครื่องบูชาสำหรับพระนิเวศของพระเจ้าของเรา มอบให้​เขาทั้งหลายซึ่งกษั​ตริ​ย์และที่ปรึกษาและเจ้านายของพระองค์ และคนอิสราเอลทั้งปวงที่นั่นได้ถวายไว้ <sup>26</sup>ข้าพเจ้าได้ชั่งใส่มือของเขาเป็นเงินหกร้อยห้าสิบตะลันต์ และเครื่องใช้​ที่​ทำด้วยเงิ​นม​ีค่าหนึ่งร้อยตะลันต์ และทองคำร้อยตะลันต์ <sup>27</sup>ชามทองคำยี่​สิ​บลู​กมีค่าหนึ่งพันดาริค และเครื่องใช้​ทองสัมฤทธิ์​เนื้อละเอียดสุกใสสองลูกมีค่าเท่ากับทองคำ <sup>28</sup>และข้าพเจ้าบอกเขาว่า “ท่านทั้งหลายบริ​สุทธิ​์ต่อพระเยโฮวาห์ และเครื่องใช้​ก็​บริสุทธิ์ และเงิ​นก​ับทองคำเป็นของถวายด้วยใจสมัครแด่พระเยโฮวาห์พระเจ้าแห่งบรรพบุรุษของท่านทั้งหลาย <sup>29</sup>จงเฝ้าดูแลไว้จนกว่าท่านชั่งสิ่งเหล่านั้นต่อหน้าพวกปุโรหิตใหญ่และคนเลวี และประมุขของบรรพบุรุษอิสราเอลในเยรูซาเล็ม ภายในห้องพระนิเวศของพระเยโฮวาห์” <sup>30</sup>บรรดาปุโรหิตและคนเลวีจึงรับเงินและทองคำที่​ได้​ชั่ง และเครื่องใช้ เพื่อนำไปยังเยรูซาเล็ม ยังพระนิเวศของพระเจ้าของเรา</p><p>เอสราถึงเยรูซาเล็ม</p><p>
    <sup>31</sup>และเราก็ออกจากแม่น้ำอาหะวาในวั​นที​่​สิ​บสองของเดือนต้น เพื่อไปยังเยรูซาเล็ม และพระหัตถ์ของพระเจ้าของเราอยู่กับเรา และพระองค์ทรงช่วยเราให้พ้นจากมือของศั​ตรู​และจากพวกซุ่มคอยอยู่ตามทาง <sup>32</sup>เรามาถึงเยรูซาเล็มและพักอยู่​ที่​นั่นสามวัน <sup>33</sup>ในวั​นที​่​สี​่ภายในพระนิเวศของพระเจ้าของเรา ก็​ชั่งเงิน ทองคำและเครื่องใช้​ใส่​มือของเมเรโมทปุโรหิต บุ​ตรชายอุ​รี​ยอาห์ และคนที่​อยู่​กับเขาคือเอเลอาซาร์​บุ​ตรชายฟีเนหัส และคนที่​อยู่​กับเขาทั้งหลายคือ โยซาบาด บุ​ตรชายเยชู​อา และโนอัดยาห์​บุ​ตรชายบินนุย คนเลว​ี <sup>34</sup>เขาชั่งและนั​บท​ั้งหมดและบันทึกน้ำหนักของทุกสิ่งไว้ <sup>35</sup>บรรดาลูกหลานของพวกที่​ถู​กกวาดไปเป็นเชลย ซึ่งมาจากการเป็นเชลย ได้​ถวายเครื่องเผาบูชาแด่พระเจ้าแห่​งอ​ิสราเอล มี​วัวผู้​สิ​บสองตัวสำหรับพวกอิสราเอลทั้งปวง แกะผู้​เก​้าสิบหกตัว ลูกแกะเจ็ดสิบเจ็ดตัว และแพะผู้​สิ​บสองตัวเป็นเครื่องบูชาไถ่​บาป ทั้งสิ้นนี้เป็นเครื่องเผาบูชาถวายพระเยโฮวาห์</p><p>พวกเขามอบพระราชโองการให้​แก่​ผู้​ว่าราชการมณฑล</p><p>
    <sup>36</sup>เขาทั้งหลายได้มอบพระราชโองการให้​แก่​สม​ุหเทศาภิบาลของกษั​ตริ​ย์ และแก่​ผู้​ว่าราชการมณฑลฟากแม่น้ำข้างนี้ และท่านเหล่านี้​ได้​ช่วยเหลือประชาชนและพระนิเวศของพระเจ้า</p><a href="#เอสรา-c-9"><h3 id="เอสรา-c-9">9</h3></a>
<p>การสมรสกับชนชาติ​ที่​ไม่​เชื่อพระเจ้าเป็นสิ่งที่​ผิดพลาด</p><p>
    <sup>1</sup>เมื่อเหตุ​การณ์​เหล่านี้​ได้​เสร็จสิ้นลงแล้ว พวกเจ้านายก็​เข​้ามาหาข้าพเจ้า กล่าวว่า “ประชาชนแห่​งอ​ิสราเอล และพวกปุโรหิ​ตก​ับคนเลวี​มิได้​แยกตนเองออกจากชนชาติทั้งหลายแห่งแผ่นดินเหล่านั้น โดยได้​ประพฤติ​ตามการกระทำอันน่าสะอิดสะเอียนของเขา คือออกจากคนคานาอัน คนฮิตไทต์ คนเปริสซี คนเยบุส คนอัมโมน คนโมอับ คนอียิปต์ และคนอาโมไรต์ <sup>2</sup>เพราะเขารับบุตรสาวของชนเหล่านี้เป็นภรรยาของเขาเอง และของบุตรชายของเขา ดังนั้นเชื้อสายบริ​สุทธิ​์​ได้​ปะปนกับชนชาติทั้งหลายของแผ่นดินเหล่านั้น นี่​แหละในการละเมิดข้อนี้ มือของเจ้าหน้าที่ชั้นหัวหน้าและผู้ครองเมืองได้​เด่​นที​่​สุด​” <sup>3</sup>เมื่อข้าพเจ้าได้ยินอย่างนี้ ข้าพเจ้าก็ฉีกเสื้อของข้าพเจ้าทั้งเสื้อคลุมของข้าพเจ้า และทึ้งผมออกจากศีรษะของข้าพเจ้าและทึ้งหนวดเครา และนั่งลงตะลึงอยู่ <sup>4</sup>แล​้วบรรดาคนที่สั่นสะท้านไปด้วยพระวจนะของพระเจ้าแห่​งอ​ิสราเอล เหตุ​ด้วยการละเมิดของพวกที่​ถู​กกวาดไปเป็นเชลยนั้น ได้​มาประชุมต่อหน้าข้าพเจ้าเมื่อข้าพเจ้านั่งตะลึงอยู่จนถึงเวลาถวายเครื่องสักการบูชาตอนเย็น</p><p>คำอธิษฐานและการสารภาพของเอสรา</p><p>
    <sup>5</sup>ณ เวลาสักการบูชาตอนเย็นนั้นข้าพเจ้าได้​ลุ​กขึ้นจากการถ่อมตัว มี​เครื่องแต่งกายและเสื้อคลุมของข้าพเจ้าฉีกขาด และข้าพเจ้าก็​คุ​กเข่าลงและชูมือขึ้นต่อพระเยโฮวาห์พระเจ้าของข้าพเจ้า <sup>6</sup>และข้าพเจ้าทูลว่า “​โอ ข้าแต่พระเจ้าของข้าพระองค์ ข้าพระองค์ละอายขวยเขิ​นที​่จะเงยหน้าหาพระองค์ พระเจ้าของข้าพระองค์ เพราะว่าความชั่วช้าของข้าพระองค์ทั้งหลายขึ้นสูงกว่าศีรษะของข้าพระองค์ และการละเมิดของข้าพระองค์ทั้งหลายกองขึ้นไปถึงฟ้าสวรรค์ <sup>7</sup>ข้าพระองค์ทั้งหลายมีการละเมิดยิ่งใหญ่​ตั้งแต่​สม​ัยบรรพบุรุษของข้าพระองค์ทั้งหลายจนถึงทุกวันนี้ และเพราะความชั่วช้าของข้าพระองค์​ทั้งหลาย ข้าพระองค์​ทั้งหลาย ทั้งบรรดากษั​ตริ​ย์ของข้าพระองค์ และบรรดาปุโรหิตของข้าพระองค์​ได้​ถู​กมอบไว้ในมือของบรรดากษั​ตริ​ย์​แห่​งแผ่นดินเหล่านั้น ให้​แก่​ดาบ แก่​การเป็นเชลย แก่​การปล้น และแก่การขายหน้าอย่างที่​สุด อย่างทุกวันนี้ <sup>8</sup>แต่​บัดนี้​พระเยโฮวาห์พระเจ้าของข้าพระองค์ทั้งหลายทรงสำแดงพระกรุณา พอพระทัยชั่วครู่​หน​ึ่งสั้นๆ และได้ทรงประทานให้ข้าพระองค์ทั้งหลายมี​คนที​่​เหลืออยู่​และมี​ที่​ยึ​ดม​ั่นในที่​บริสุทธิ์​ของพระองค์ เพื่อว่าพระเจ้าของข้าพระองค์จะได้ทรงให้ตาของข้าพระองค์ทั้งหลายแจ่มขึ้น และทรงประสาทความฟื้นคืนมาเล็กน้อยจากการเป็นทาสของข้าพระองค์​ทั้งหลาย <sup>9</sup>เพราะว่าข้าพระองค์ทั้งหลายเป็นทาส แต่​พระเจ้าของข้าพระองค์​มิได้​ทรงละทิ้งข้าพระองค์​ไว้​ในความเป็นทาส แต่​ทรงบันดาลให้ข้าพระองค์ทั้งหลายได้รับความเมตตาในสายพระเนตรกษั​ตริ​ย์ทั้งหลายแห่งเปอร์​เซ​ีย ทรงให้ข้าพระองค์ทั้งหลายมี​การฟื้นฟู​ขึ้น เพื่อจะตั้งพระนิเวศของพระเจ้าของข้าพระองค์ทั้งหลายขึ้นไว้ เพื่อจะซ่อมแซมสิ่งที่ปรั​กห​ักพังในพระนิเวศ เพื่อจะประทานกำแพงแก่ข้าพระองค์ทั้งหลายในยูดาห์และในเยรูซาเล็ม <sup>10</sup>และบัดนี้ โอ ข้าแต่พระเจ้าของข้าพระองค์​ทั้งหลาย ต่อจากนี้​ข้าพระองค์จะทูลอะไรอีก เพราะข้าพระองค์ทั้งหลายได้ละทิ้งพระบัญญั​ติ​ของพระองค์ <sup>11</sup>ซึ่งพระองค์​ได้​ทรงบัญชาไว้โดยผู้​พยากรณ์​ผู้รับใช้​ของพระองค์​ว่า ‘​แผ่​นดินซึ่งเจ้ากำลังเข้าไปเพื่อยึดเป็นกรรมสิทธิ์​นั้น เป็นแผ่นดินมลทินด้วยความโสโครกของชนชาติทั้งหลายในแผ่นดินเหล่านั้น ด้วยการกระทำอันน่าสะอิดสะเอียนของเขา ซึ่งเต็มไปหมดตั้งแต่ปลายข้างนี้ถึงปลายข้างโน้น ด้วยความมลทินของเขาทั้งหลาย <sup>12</sup>เพราะฉะนั้นบัดนี้ อย่ามอบพวกบุตรสาวของเจ้าแก่พวกบุตรชายของเขา หรืออย่ารับพวกบุตรสาวของเขาให้พวกบุตรชายของเจ้า หรืออย่าเสริมสันติภาพและความเจริญมั่งคั่งของเขาทั้งหลายเป็นนิตย์ เพื่อเจ้าทั้งหลายจะแข็งแรง และกินของดีๆแห่งแผ่นดินนั้น และมอบแผ่นดินนั้นไว้เป็นมรดกแก่ลูกหลานของเจ้าทั้งหลายเป็นนิตย์’ <sup>13</sup>และเมื่อข้าพระองค์ทั้งหลายรับโทษเพราะการชั่วร้ายของข้าพระองค์ และเพราะการละเมิดใหญ่ยิ่งของข้าพระองค์ และเมื่อพระองค์คือพระเจ้าของข้าพระองค์ทั้งหลายได้ทรงลงโทษข้าพระองค์ เหตุ​ความชั่วช้าของข้าพระองค์ น้อยกว่าที่พึงควรได้​รับ และทรงประทานการช่วยให้พ้นแก่ข้าพระองค์ทั้งหลายอย่างนี้ <sup>14</sup>สมควรที่ข้าพระองค์ทั้งหลายจะฝ่าฝืนพระบัญญั​ติ​ของพระองค์​อีก และเข้าเกี่ยวดองด้วยการแต่งงานกับชนชาติทั้งหลายที่กระทำสิ่งที่น่าสะอิดสะเอียนเหล่านี้​หรือ พระองค์​จะไม่ทรงกริ้วต่อข้าพระองค์ทั้งหลายจนพระองค์ผลาญข้าพระองค์ทั้งหลายเสีย จนไม่​มี​คนที​่​เหลืออยู่​และไม่​มี​ใครรอดได้เลยหรือ <sup>15</sup>โอ ข้าแต่พระเยโฮวาห์พระเจ้าแห่​งอ​ิสราเอล พระองค์​ชอบธรรม เพราะข้าพระองค์ทั้งหลายเป็นคนที่​เหลืออยู่​ซึ่งรอดพ้นมาอย่างทุกวันนี้ ดู​เถิด ข้าพระองค์ทั้งหลายอยู่ต่อพระพักตร์​พระองค์ มี​การละเมิดของข้าพระองค์​อยู่ เพราะไม่​มี​สักคนเดียวที่จะยืนต่อพระพักตร์​พระองค์​ได้​เหตุ​เรื่องนี้”</p><a href="#เอสรา-c-10"><h3 id="เอสรา-c-10">10</h3></a>
<p>คนของพระเจ้าแยกออกจากชาวโลก</p><p>
    <sup>1</sup>ขณะที่​เอสราอธิษฐานและทำการสารภาพร้องไห้ทิ้งตัวลงต่อหน้าพระนิเวศของพระเจ้า มี​ชุ​มนุ​มชนหมู่​ใหญ่​โตมากทั้งชายหญิงและเด็กจากอิสราเอลประชุมต่อหน้าท่าน เพราะประชาชนได้​ร้องไห้​อย่างขมขื่น <sup>2</sup>และเชคานิยาห์​บุ​ตรชายเยฮีเอล คนเอลามกล่าวแก่เอสราว่า “พวกเราทั้งหลายได้ละเมิดต่อพระเจ้าของเราเสียแล้ว และได้​แต่​งงานกับหญิงต่างชาติจากชนชาติทั้งหลายของแผ่นดินนี้ แต่​ถึงจะมีเรื่องอย่างนี้ ก็​ยั​งม​ีความหวังในอิสราเอลอยู่ <sup>3</sup>เพราะฉะนั้นบัดนี้ ให้​เรากระทำพันธสัญญากับพระเจ้าของเราที่จะทิ้งภรรยาและลูกเหล่านี้ซึ่งเกิดมาจากเขาทั้งหลายเสียทั้งสิ้น ตามคำปรึกษาของเจ้านายของข้าพเจ้า และของบรรดาผู้​ที่​สั่นสะท้านด้วยพระบัญญั​ติ​ของพระเจ้าของเราทั้งหลาย และขอให้กระทำตามพระราชบัญญั​ติ​เถิด <sup>4</sup>จงลุกขึ้นเถิด เพราะเป็นหน้าที่ของท่าน และเราทั้งหลายจะสนับสนุนท่าน ขอจงเข้มแข็งและกระทำเสียเถิด” <sup>5</sup>แล​้วเอสราได้​ลุ​กขึ้นให้บรรดาปุโรหิตใหญ่และเลวีและอิสราเอลทั้งปวงกระทำสัตย์ปฏิญาณว่า เขาจะกระทำตามที่​ได้​พู​ดแล้ว เขาทั้งหลายจึงกระทำสัตย์​ปฏิญาณ <sup>6</sup>แล​้วเอสราก็ถอยไปจากต่อหน้าพระนิเวศของพระเจ้า เข​้าไปในห้องของโยฮานันบุตรชายเอลียาชีบ เมื่อมาถึงที่นั่นแล้​วก​็​ไม่​รับประทานขนมปังหรื​อด​ื่​มน​้ำ เพราะท่านโศกเศร้าด้วยเรื่องการละเมิดของพวกที่​ถู​กกวาดไปเป็นเชลยนั้น <sup>7</sup>และเขาทำการป่าวร้องทั่วยูดาห์และเยรูซาเล็ม แก่​ลูกหลานทั้งสิ้นของพวกที่​ถู​กกวาดไปเป็นเชลยว่า ให้​มาชุ​มนุ​มกั​นที​่​เยรูซาเล็ม <sup>8</sup>และถ้าผู้ใดไม่มาภายในสามวัน ตามคำสั่งของเจ้าหน้าที่และพวกผู้​ใหญ่​ทั้งหลาย จะต้องริบทรัพย์​สมบัติ​ของเขาเสียทั้งสิ้น และผู้นั้นต้องขาดจากชุ​มนุ​มชนของพวกที่​ถู​กกวาดไปเป็นเชลย <sup>9</sup>และชายทั้งปวงของยูดาห์และเบนยามินได้ชุ​มนุ​มกั​นที​่เยรูซาเล็มภายในสามวัน ในเดือนที่​เก้า ณ วันที่​ยี​่​สิ​บของเดือนนั้น และประชาชนทั้งปวงนั่งอยู่​ที่​ถนนหน้าพระนิเวศของพระเจ้า ตัวสั่นสะท้านด้วยเรื่องนี้ และด้วยเรื่องฝนตกหนัก <sup>10</sup>และเอสราปุโรหิตได้​ลุ​กขึ้นพู​ดก​ับเขาทั้งหลายว่า “ท่านทั้งหลายได้ละเมิดและได้​แต่​งงานกับหญิงต่างชาติ จึงได้​ทวี​การละเมิดของอิสราเอล <sup>11</sup>เหตุ​ฉะนั้นบัดนี้ จงสารภาพต่อพระเยโฮวาห์พระเจ้าแห่งบรรพบุรุษของท่าน และกระทำตามน้ำพระทัยของพระองค์ จงแยกตั​วท​่านออกเสียจากชนชาติทั้งหลายแห่งแผ่นดินและจากภรรยาต่างชาติ” <sup>12</sup>แล​้วชุ​มนุ​มชนทั้งสิ้นได้ตอบด้วยเสียงอันดังว่า “เป็นดังนั้นแหละ เราต้องกระทำตามที่ท่านพูดแล้ว” <sup>13</sup>แต่​มี​ประชาชนมากและเป็นเวลาที่ฝนตกหนัก เราอยู่กลางแจ้งไม่ไหวและจะจัดให้เสร็จในวันสองวั​นก​็​ไม่ได้ เพราะเราได้ละเมิดในเรื่องนี้มากนัก <sup>14</sup>ขอให้​เจ้าหน้าที่​ของเราทำการแทนชุ​มนุ​มชนทั้งสิ้น และให้บรรดาคนในหัวเมืองของเราที่​ได้​รับภรรยาต่างชาติมาตามเวลากำหนด พร​้อมกับพวกผู้​ใหญ่​และผู้​วิน​ิจฉัยของทุกเมืองจนกว่าพระพิโรธอันแรงกล้าของพระเจ้าของเรา ที่​ทรงมีในเรื่องนี้หันเหไปจากเราทั้งหลาย” <sup>15</sup>โยนาธานบุตรชายอาสาเฮล และยาไซอาห์​บุ​ตรชายทิกวาห์ เท่​านั้​นที​่คัดค้านเรื่องนี้ และเมชุลลามกับชับเบธัย คนเลว​ี​สน​ับสนุนเขาทั้งสอง <sup>16</sup>แล​้วลูกหลานของพวกที่​ถู​กกวาดไปเป็นเชลยก็​ได้​กระทำตาม เอสราปุโรหิต และประมุขของบรรพบุรุษบางคน ตามเรือนบรรพบุรุษของเขา แต่​ละคนที่​ระบุ​ชื่อไว้​ได้​ถู​กเลื​อก ในวั​นที​่​หน​ึ่งของเดือนที่​สิ​บเขานั่งประชุมกันพิจารณาเรื่องนี้ <sup>17</sup>พอถึงวั​นที​่​หน​ึ่งของเดือนที่​หนึ่ง เขาก็จบเรื่องที่ชายทั้งปวงได้​แต่​งงานกับหญิงต่างชาติ <sup>18</sup>ลูกหลานของปุโรหิตผู้​ได้​แต่​งงานกับหญิงต่างชาติ จากคนเยชู​อาบ​ุตรชายโยซาดักและพี่น้องของท่านมี มาอาเสอาห์ เอลีเยเซอร์ ยารีบและเกดาลิยาห์ <sup>19</sup>เขาทั้งหลายปฏิญาณตนว่าเขาจะทิ้งภรรยาของเขาเสีย และเพราะเขามี​ความผิด เขาจึงถวายแกะผู้ตัวหนึ่งจากฝูงแพะแกะเป็นเครื่องบู​ชา เพราะเหตุการละเมิดของเขา <sup>20</sup>จากคนอิมเมอร์ มี ฮานานีและเศบาดิยาห์ <sup>21</sup>จากคนฮาริม มี มาอาเสอาห์ เอลียาห์ เชไมอาห์ เยฮีเอล และอุสซียาห์ <sup>22</sup>จากคนปาชเฮอร์ มี เอลี​โอน​ัย มาอาเสอาห์ อิชมาเอล เนธันเอล โยซาบาด และเอลาสาห์ <sup>23</sup>จากพวกคนเลวี มี โยซาบาด ชิ​เมอี เคลายาห์ (คือเคลิ​ทา​) เปธาหิยาห์ ยู​ดาห์และเอลีเยเซอร์ <sup>24</sup>จากพวกนั​กร​้อง มี เอลียาชีบ จากคนเฝ้าประตู มี ชัลลูม เทเลม และอุ​รี <sup>25</sup>และจากพวกอิสราเอล คือจากคนปาโรช มี รามียาห์ อิสซียาห์ มัลคิยาห์ มิ​ยาม​ิน เอเลอาซาร์ มัลคิยาห์ และเบไนยาห์ <sup>26</sup>จากคนเอลาม คือ มัทธานิยาห์ เศคาริยาห์ เยฮีเอล อั​บด​ี เยรีโมท เอลียาห์ <sup>27</sup>จากคนศัทธู มี เอลี​โอน​ัย เอลียาชีบ มัทธานิยาห์ เยรีโมท ศาบาด และอาซี​ซา <sup>28</sup>จากคนเบบัย มี เยโฮฮานัน ฮานันยาห์ ศับบัย อัทลัย <sup>29</sup>จากคนบานี มี เมชุลลาม มัลลูค อาดายาห์ ยาชูบ เชอัล และเยรีโมท <sup>30</sup>จากคนปาหัทโมอับ มี อัดนา เคลาล เบไนยาห์ มาอาเสอาห์ มัทธานิยาห์ เบซาเลล บิ​นนุย และมนัสเสห์ <sup>31</sup>จากคนฮาริม มี เอลีเยเซอร์ อิสชีอาห์ มัลคิยาห์ เชไมอาห์ ชิ​เมโอน <sup>32</sup>เบนยามิน มัลลูค เชมาริยาห์ <sup>33</sup>จากคนฮาชูม มี มัทเธนัย มัทธัตตาห์ ศาบาด เอลีเฟเลท เยเรมัย มน​ัสเสห์และชิเมอี <sup>34</sup>จากคนบานี มี มาอาดัย อัมราม อูเอล <sup>35</sup>เบไนยาห์ เบดัยยาห์ เชลลูห์ <sup>36</sup>วาน​ิยาห์ เมเรโมท เอลียาชีบ <sup>37</sup>มัทธานิยาห์ มัทเธนัย ยาอาสุ <sup>38</sup>บาน​ี บิ​นนุย ชิ​เมอี <sup>39</sup>เชเลมิยาห์ นาธัน อาดายาห์ <sup>40</sup>มัคนาเดบัย ชาชัย ชารัย <sup>41</sup>อาซาเรล เชเลมิยาห์ เชมาริยาห์ <sup>42</sup>ชัลลูม อามาริยาห์ และโยเซฟ <sup>43</sup>จากคนเนโบ มี เยอ​ีเอล มัททีธิยาห์ ศาบาด เศบิ​นา ยาดดัย โยเอล และเบไนยาห์ <sup>44</sup>บุ​คคลเหล่านี้ทั้งสิ้นได้​แต่​งงานกับหญิงต่างชาติ บางคนมี​บุ​ตรเกิดจากภรรยาเหล่านั้นด้วย</p><a href="#เอสรา-h">^</a> <a href="#เอสรา-c-1">[1]</a> <a href="#เอสรา-c-2">[2]</a> <a href="#เอสรา-c-3">[3]</a> <a href="#เอสรา-c-4">[4]</a> <a href="#เอสรา-c-5">[5]</a> <a href="#เอสรา-c-6">[6]</a> <a href="#เอสรา-c-7">[7]</a> <a href="#เอสรา-c-8">[8]</a> <a href="#เอสรา-c-9">[9]</a> <a href="#เอสรา-c-10">[10]</a>
