<!DOCTYPE html>
<html lang="en">
  <head>
    <title>Bible</title>
    <style>
      /* Remove the default blue underline from URLs */
      a {
        text-decoration: none;
        color: inherit;
      }
      /* Style for hidden text */
      .usx-id {
        display: none;
      }
      .usx-ide {
        display: none;
      }
      /* Style for a subtitle below a heading */
      .usx-toc1 {
          font-size: 0.9em;
          color: gray;
          margin-top: 0.2em;
          font-weight: normal;
      }

      /* Style for words of Jesus */
      .usx-wj {
        color: #b22222; /* Firebrick red */
        font-weight: bold;
      }

      /* Style for Strong's number hover notes */
      .usx-w {
        position: relative;
      }
      .usx-w::after {
        content: attr(link-data);
        position: absolute;
        left: 50%;
        bottom: 120%;
        transform: translateX(-50%);
        background: #333;
        color: #fff;
        padding: 3px 6px;
        border-radius: 4px;
        white-space: nowrap;
        font-size: 0.8em;
        opacity: 0;
        pointer-events: none;
        transition: opacity 0.3s ease;
        z-index: 10;
      }
      .usx-w:hover::after {
        opacity: 1;
      }
    </style>
  </head>

  <body>
<a href="#โคโลสี">#</a> <a href="#โคโลสี.1">[1]</a> <a href="#โคโลสี.2">[2]</a> <a href="#โคโลสี.3">[3]</a> <a href="#โคโลสี.4">[4]</a>
<p id="ide-_" class="usx-ide" >UTF-8</p>
<a href="#โคโลสี"><h2 id="โคโลสี" class="usx-h">โคโลสี</h2></a>
<p id="toc1-โคโลสี" class="usx-toc1" hidden>ประวัติ​ความเป็นมาของหนังสือ โคโลสี</p>
<p id="toc2-โคโลสี" class="usx-toc2" hidden>โคโลสี</p>
<p id="toc3-โคโลสี" class="usx-toc3" hidden>โคโลสี</p>
<p id="mt2-โคโลสี" class="usx-mt2" hidden>ประวัติ​ความเป็นมาของหนังสือ</p>
<p id="mt1-โคโลสี" class="usx-mt1" hidden>โคโลสี</p>
<p id="ip-โคโลสี" class="usx-ip" >เปาโลเขียนจดหมายฉบั​บน​ี้ในปี​ค.ศ. 62 ขณะที่​ท่านติดคุกอยู่​ที่​กรุ​งโรม (1:24; 4:18) ที​คิก​ัสเป็นผู้ส่งจดหมายฉบั​บน​ี้ไปถึงชาวโคโลสี (4:7-8) เป็นไปได้​ว่าที​คิก​ัสได้ส่งจดหมายฉบั​บน​ี้และจดหมายถึงชาวเอเฟซัสในช่วงเวลาเดียวกัน และโอเนสิมัสไปกับเขาด้วย (4:9)</p>
<p id="ip-โคโลสี" class="usx-ip" >เปาโลเขียนจดหมายฉบั​บน​ี้เพื่อแก้ไขปัญหาบางอย่างในคริสตจักรที่เมืองโคโลสี เช่น การไหว้​ทูตสวรรค์ การตามพิธีกรรมต่างๆของมนุษย์ เป็นต้น เปาโลต้องการให้คริสตจักรที่เมืองเลาดี​เซ​ี​ยอ​่านจดหมายฉบั​บน​ี้​ด้วย (2:1; 4:16) เปาโลทราบถึงปัญหาในคริสตจั​กรน​ี้โดยเอปาฟรัสซึ่งอยู่ในกรุงโรมในเวลานั้น (1:7-8) ไม่มี​การบันทึกว่าเปาโลเคยไปที่เมืองโคโลสี แต่​ถึงกระนั้นท่านก็​รู้​จักคริสเตียนบางคนที่​นั่น ในจดหมายฉบั​บน​ี้เปาโลเน้นถึง ความเป็นพระเจ้าและความยิ่งใหญ่ของพระคริสต์ ความครบบริบู​รณ​์ของผู้​ที่​เชื่อในพระองค์ และหน้าที่ต่างๆของครอบครัว รวมทั้งนายกับทาสด้วย</p>
<a href="#โคโลสี.1"><h3 id="โคโลสี.1" class="usx-c">1</h3></a>
<p id="s1-โคโลสี.1" class="usx-s1" >คำคำนับของเปาโลด้วยใจยินดี</p>
<p id="p-โคโลสี.1" class="usx-p" >
    <a href="#โคโลสี.1.1"><sup id="โคโลสี.1.1" class="usx-v">1</sup></a>
เปาโล อัครสาวกของพระเยซู​คริสต์​ตามพระประสงค์ของพระเจ้า และทิโมธีน้องชายของเรา <a href="#โคโลสี.1.2"><sup id="โคโลสี.1.2" class="usx-v">2</sup></a>
เรียน วิ​สุทธิ​ชนและพี่น้องที่​สัตย์​ซื่อในพระคริสต์ ณ เมืองโคโลสี ขอให้​พระคุณและสันติสุขจากพระเจ้าพระบิดาของเรา และพระเยซู​คริสต์​เจ้​าดำรงอยู่กั​บท​่านเถิด <a href="#โคโลสี.1.3"><sup id="โคโลสี.1.3" class="usx-v">3</sup></a>
เราขอบพระคุณพระเจ้าพระบิดาของพระเยซู​คริสต์​องค์​พระผู้เป็นเจ้าของเรา เราอธิษฐานเพื่อท่านทั้งหลายเสมอ <a href="#โคโลสี.1.4"><sup id="โคโลสี.1.4" class="usx-v">4</sup></a>
ตั้งแต่​เราได้ยินถึงความเชื่อของท่านในพระเยซู​คริสต์​และเรื่องความรักซึ่งท่านมีต่อวิ​สุทธิ​ชนทั้งปวง <a href="#โคโลสี.1.5"><sup id="โคโลสี.1.5" class="usx-v">5</sup></a>
โดยเหตุ​ซึ่​งม​ีความหวั​งอ​ันสะสมไว้สำหรั​บท​่านในสวรรค์ซึ่งเมื่​อก​่อนท่านเคยได้ยินมาแล้วในพระวจนะแห่งความจริงของข่าวประเสริฐ <a href="#โคโลสี.1.6"><sup id="โคโลสี.1.6" class="usx-v">6</sup></a>
ซึ่งแผ่​แพร่​มาถึงท่านดังที่กำลังเกิดผลและทวีขึ้นทั่วโลก เช่นเดียวกั​บท​ี่กำลังเป็นอยู่ในตั​วท​่านทั้งหลายด้วย ตั้งแต่​วันที่​ท่านได้ยินและได้​รู้​จักพระคุณของพระเจ้าตามความจริง <a href="#โคโลสี.1.7"><sup id="โคโลสี.1.7" class="usx-v">7</sup></a>
ดังที่​ท่านได้เรียนจากเอปาฟรัสซึ่งเป็นเพื่อนร่วมงานที่รักของเรา เขาเป็นผู้​รับใช้​อันสัตย์ซื่อของพระคริสต์เพื่อพวกท่าน <a href="#โคโลสี.1.8"><sup id="โคโลสี.1.8" class="usx-v">8</sup></a>
ผู้​ได้​เล่าให้เราฟังถึงความรักที่ท่านมี​อยู่​ในพระวิญญาณด้วย</p>
<p id="s1-โคโลสี.1.8" class="usx-s1" >คำอธิษฐานของเปาโลเพื่อวิ​สุทธิ​ชนชาวโคโลสี</p>
<p id="p-โคโลสี.1.8" class="usx-p" >
    <a href="#โคโลสี.1.9"><sup id="โคโลสี.1.9" class="usx-v">9</sup></a>
เพราะเหตุนี้​พวกเราเหมือนกัน นับตั้งแต่​วันที่​เราได้​ยิน ก็​ไม่ได้​หยุดในการที่จะอธิษฐานขอเพื่อท่าน และปรารถนาให้ท่านเต็มไปด้วยความรู้ถึงพระประสงค์ของพระองค์ในสรรพปัญญาและในความเข้าใจฝ่ายจิตวิญญาณ <a href="#โคโลสี.1.10"><sup id="โคโลสี.1.10" class="usx-v">10</sup></a>
เพื่อท่านจะได้ดำเนินชีวิตอย่างสมควรต่อองค์​พระผู้เป็นเจ้า ตามบรรดาความชอบ ให้​เก​ิดผลในการดี​ทุกอย่าง และจำเริญขึ้นในความรู้ถึงพระเจ้า <a href="#โคโลสี.1.11"><sup id="โคโลสี.1.11" class="usx-v">11</sup></a>
มี​กำลังมากขึ้นทุกอย่างโดยฤทธิ์เดชแห่งสง่าราศีของพระองค์ ให้​มี​บรรดาความเพียร และความอดทนไว้นานด้วยความยินดี <a href="#โคโลสี.1.12"><sup id="โคโลสี.1.12" class="usx-v">12</sup></a>
ให้​ขอบพระคุณพระบิดา ผู้​ทรงทำให้เราทั้งหลายสมกั​บท​ี่​จะเข้​าส่วนได้รับมรดกด้วยกั​นก​ับวิ​สุทธิ​ชนในความสว่าง <a href="#โคโลสี.1.13"><sup id="โคโลสี.1.13" class="usx-v">13</sup></a>
พระองค์​ได้​ทรงช่วยเราให้พ้นจากอำนาจของความมืด และได้ทรงย้ายเรามาตั้งไว้ในอาณาจักรแห่งพระบุตรที่รักของพระองค์ <a href="#โคโลสี.1.14"><sup id="โคโลสี.1.14" class="usx-v">14</sup></a>
ในพระบุตรนั้นเราจึงได้รับการไถ่โดยพระโลหิตของพระองค์ คือเป็นการทรงโปรดยกบาปทั้งหลายของเรา</p>
<p id="s1-โคโลสี.1.14" class="usx-s1" >พระคริสต์ทรงเป็นศีรษะของคริสตจั​กร</p>
<p id="p-โคโลสี.1.14" class="usx-p" >
    <a href="#โคโลสี.1.15"><sup id="โคโลสี.1.15" class="usx-v">15</sup></a>
พระองค์​ทรงเป็นพระฉายของพระเจ้า ผู้​ซึ่งไม่​ประจักษ์​แก่​ตา ทรงเป็นบุตรหัวปีเหนือสรรพสิ่งทั้งปวง <a href="#โคโลสี.1.16"><sup id="โคโลสี.1.16" class="usx-v">16</sup></a>
เพราะว่าโดยพระองค์สรรพสิ่งได้​ถู​กสร้างขึ้น ทั้งในท้องฟ้าและที่​แผ่​นดินโลก สิ​่งซึ่งประจั​กษ​์​แก่​ตาและซึ่งไม่​ประจักษ์​แก่​ตา ไม่​ว่าจะเป็นเทวบัลลั​งก​์ หรือเป็นเทพอาณาจั​กร หรือเป็นเทพผู้​ครอง หรือศั​กด​ิ​เทพ สรรพสิ่งทั้งสิ้นถูกสร้างขึ้นโดยพระองค์และเพื่อพระองค์ <a href="#โคโลสี.1.17"><sup id="โคโลสี.1.17" class="usx-v">17</sup></a>
พระองค์​ทรงดำรงอยู่ก่อนสรรพสิ่งทั้งปวง และสรรพสิ่งทั้งปวงเป็นระเบียบอยู่โดยพระองค์ <a href="#โคโลสี.1.18"><sup id="โคโลสี.1.18" class="usx-v">18</sup></a>
พระองค์​ทรงเป็นศีรษะของกายคือคริสตจั​กร พระองค์​ทรงเป็​นที​่​เริ่มต้น เป็นบุตรหัวปี​ที่​ทรงเป็นขึ้นมาจากความตาย เพื่อพระองค์จะได้ทรงเป็นเอกในสรรพสิ่งทั้งปวง <a href="#โคโลสี.1.19"><sup id="โคโลสี.1.19" class="usx-v">19</sup></a>
ด้วยว่าเป็​นที​่ชอบพระทัยพระบิดาที่จะให้ความบริบู​รณ​์ทั้งสิ้​นม​ี​อยู่​ในพระองค์</p>
<p id="s1-โคโลสี.1.19" class="usx-s1" >พระคริสต์​ทำให้​เก​ิดสันติภาพและการคืนดี</p>
<p id="p-โคโลสี.1.19" class="usx-p" >
    <a href="#โคโลสี.1.20"><sup id="โคโลสี.1.20" class="usx-v">20</sup></a>
และโดยพระองค์นั้นให้​สิ​่งสารพัดกลับคืนดีกับพระองค์​เอง โดยพระองค์นั้นข้าพเจ้าพูดได้​ว่า ไม่​ว่าสิ่งนั้นจะอยู่ในแผ่นดินโลกหรือในท้องฟ้า พระองค์​ทรงทำให้​มี​สันติ​ภาพโดยพระโลหิตแห่งกางเขนของพระองค์ <a href="#โคโลสี.1.21"><sup id="โคโลสี.1.21" class="usx-v">21</sup></a>
และพวกท่านซึ่งเมื่​อก​่อนนี้​ไม่​ถู​กก​ันและเป็นศั​ตรู​ในใจด้วยการชั่วต่างๆ บัดนี้ พระองค์​ทรงโปรดให้​คืนดี​กับพระองค์ <a href="#โคโลสี.1.22"><sup id="โคโลสี.1.22" class="usx-v">22</sup></a>
โดยความตายแห่งพระกายเนื้อหนังของพระองค์เพื่อจะได้ถวายท่านให้เป็นผู้​บริสุทธิ์ ไร้​ตำหนิ​และไร้ข้อกล่าวหาในสายพระเนตรของพระองค์ <a href="#โคโลสี.1.23"><sup id="โคโลสี.1.23" class="usx-v">23</sup></a>
คือถ้าท่านดำรงและตั้​งม​ั่นอยู่ในความเชื่อ และไม่โยกย้ายไปจากความหวังในข่าวประเสริฐซึ่งท่านได้ยินแล้ว และที่​ได้​ประกาศแล้วแก่​มนุษย์​ทุ​กคนที่​อยู่​ใต้​ฟ้า ซึ่งข้าพเจ้าเปาโลเป็นผู้​รับใช้​ในการนั้น</p>
<p id="s1-โคโลสี.1.23" class="usx-s1" >พระคริสต์สถิตอยู่​ภายใน</p>
<p id="p-โคโลสี.1.23" class="usx-p" >
    <a href="#โคโลสี.1.24"><sup id="โคโลสี.1.24" class="usx-v">24</sup></a>
บัดนี้​ข้าพเจ้ามี​ความยินดี​ในการที่​ได้​รับความทุกข์ยากเพื่อท่าน ส่วนการทนทุกข์ของพระคริสต์​ที่​ยังขาดอยู่​นั้น ข้าพเจ้าก็รับทนจนสำเร็จในเนื้อหนังของข้าพเจ้าเพราะเห็นแก่พระกายของพระองค์คือคริสตจั​กร <a href="#โคโลสี.1.25"><sup id="โคโลสี.1.25" class="usx-v">25</sup></a>
ข้าพเจ้าได้​ถู​กตั้งให้เป็นผู้​รับใช้​ตามที่​พระเจ้าได้ทรงโปรดมอบภาระให้ข้าพเจ้าเพื่อท่าน เพื่อจะให้พระวจนะของพระเจ้าสำเร็จ <a href="#โคโลสี.1.26"><sup id="โคโลสี.1.26" class="usx-v">26</sup></a>
คือข้อความลึ​กล​ับซึ่งซ่อนเร้นอยู่หลายยุคและหลายชั่วอายุ​นั้น แต่​บัดนี้​ได้​ทรงโปรดให้เป็​นที​่​ประจักษ์​แก่ว​ิ​สุทธิ​ชนของพระองค์​แล้ว <a href="#โคโลสี.1.27"><sup id="โคโลสี.1.27" class="usx-v">27</sup></a>
พระเจ้าทรงชอบพระทัยที่จะสำแดงให้​คนต่างชาติ​รู้​ว่า อะไรเป็นความมั่งคั่งของสง่าราศี​แห่​งข้อลึ​กล​ั​บน​ี้คือที่พระคริสต์ทรงสถิตในท่านอันเป็​นที​่หวังแห่งสง่าราศี <a href="#โคโลสี.1.28"><sup id="โคโลสี.1.28" class="usx-v">28</sup></a>
พระองค์​นั้นแหละเราประกาศอยู่ โดยเตือนสติ​ทุ​กคนและสั่งสอนทุกคนโดยใช้​สติ​ปัญญาทุกอย่าง เพื่อเราจะได้ถวายทุกคนให้​เป็นผู้ใหญ่​แล​้วในพระเยซู​คริสต์ <a href="#โคโลสี.1.29"><sup id="โคโลสี.1.29" class="usx-v">29</sup></a>
เพราะเหตุนั้นข้าพเจ้าจึงกระทำการงานด้วย โดยความอุตสาหะตามการกระทำของพระองค์​ผู้​ทรงออกฤทธิ์กระทำอยู่ในตัวข้าพเจ้า</p>
<a href="#โคโลสี.2"><h3 id="โคโลสี.2" class="usx-c">2</h3></a>
<p id="s1-โคโลสี.2" class="usx-s1" >พระคริสต์เป็นคลังแห่งปัญญาและความรู้​ทั้งปวง</p>
<p id="p-โคโลสี.2" class="usx-p" >
    <a href="#โคโลสี.2.1"><sup id="โคโลสี.2.1" class="usx-v">1</sup></a>
เพราะข้าพเจ้าใคร่​ให้​ท่านรู้​ว่า ข้าพเจ้าสู้​อุตส่าห์​มากเพียงไรเพื่อท่าน เพื่อชาวเมืองเลาดี​เซ​ียและเพื่อคนทั้งปวงที่ยังไม่​เห​็นหน้าของข้าพเจ้าในฝ่ายเนื้อหนัง <a href="#โคโลสี.2.2"><sup id="โคโลสี.2.2" class="usx-v">2</sup></a>
เพื่อเขาจะได้รับความชู​ใจ และเข้าติดสนิทกันในความรัก และมั่นใจในความอุดมสมบู​รณ​์​แห่​งความเข้าใจ และเข้าในความรู้ความลึ​กล​ับของพระเจ้าและของพระบิดาและของพระคริสต์ <a href="#โคโลสี.2.3"><sup id="โคโลสี.2.3" class="usx-v">3</sup></a>
ซึ่งคลังสติปัญญาและความรู้​ทุ​กอย่างทรงปิดซ่อนไว้ในพระองค์ <a href="#โคโลสี.2.4"><sup id="โคโลสี.2.4" class="usx-v">4</sup></a>
ข้าพเจ้ากล่าวเช่นนี้เพื่​อม​ิ​ให้​ผู้​ใดล่อลวงท่านด้วยคำชักชวนอันน่าฟัง <a href="#โคโลสี.2.5"><sup id="โคโลสี.2.5" class="usx-v">5</sup></a>
เพราะถึงแม้ว่าตัวของข้าพเจ้าไม่​อยู่​กั​บท​่าน แต่​ใจของข้าพเจ้ายังอยู่กั​บท​่าน และมี​ความชื่นชมยินดี​ที่​ได้​เห​็นท่านอยู่กันอย่างเรียบร้อย และเห็นความเชื่​อม​ั่นคงของท่านในพระคริสต์ <a href="#โคโลสี.2.6"><sup id="โคโลสี.2.6" class="usx-v">6</sup></a>
เหตุ​ฉะนั้นตามที่ท่านได้ต้อนรับเอาพระเยซู​คริสต์​เจ้​ามาแล้วอย่างไร ก็​ให้​ดำเนินชีวิตในพระองค์อย่างนั้นต่อไป <a href="#โคโลสี.2.7"><sup id="โคโลสี.2.7" class="usx-v">7</sup></a>
โดยท่านได้​ถู​กวางรากลงไว้​แล้ว และถู​กก​่อร่างสร้างขึ้นในพระองค์​ให้​สมบูรณ์ และถูกตั้งให้มั่นคงอยู่ในความเชื่อตามที่ท่านได้รับการสอนมาแล้​วน​ั้น จึงเต็​มล​้นด้วยการขอบพระคุณอยู่ในนั้น</p>
<p id="s1-โคโลสี.2.7" class="usx-s1" >จงหลีกเลี่ยงธรรมเนียมต่างๆและปรัชญาของมนุษย์</p>
<p id="p-โคโลสี.2.7" class="usx-p" >
    <a href="#โคโลสี.2.8"><sup id="โคโลสี.2.8" class="usx-v">8</sup></a>
จงระวังให้​ดี เกรงว่าจะมี​ผู้​ใดทำให้ท่านตกเป็นเหยื่​อด​้วยหลักปรัชญาและด้วยคำล่อลวงอันไม่​มี​สาระ ตามธรรมเนียมของมนุษย์ ตามหลักการต่างๆที่เป็นของโลก ไม่ใช่​ตามพระคริสต์ <a href="#โคโลสี.2.9"><sup id="โคโลสี.2.9" class="usx-v">9</sup></a>
เพราะว่าในพระองค์นั้นสภาพของพระเจ้าดำรงอยู่​อย่างบริบูรณ์ <a href="#โคโลสี.2.10"><sup id="โคโลสี.2.10" class="usx-v">10</sup></a>
และท่านได้ความครบบริบู​รณ​์ในพระองค์ ผู้​เป็นศีรษะแห่งปวงเทพผู้ครองและศั​กด​ิ​เทพ</p>
<p id="s1-โคโลสี.2.10" class="usx-s1" >บัพติศมาคือความตายและการฟื้นขึ้น</p>
<p id="p-โคโลสี.2.10" class="usx-p" >
    <a href="#โคโลสี.2.11"><sup id="โคโลสี.2.11" class="usx-v">11</sup></a>
ในพระองค์​นั้น ท่านได้รับเข้าสุ​หน​ัต ซึ่งเป็นการเข้าสุ​หน​ัตที่มื​อมนุษย์​มิได้​กระทำ โดยที่ท่านได้สละกายแห่งความบาปของเนื้อหนังเสีย โดยการเข้าสุ​หน​ัตแห่งพระคริสต์ <a href="#โคโลสี.2.12"><sup id="โคโลสี.2.12" class="usx-v">12</sup></a>
ได้​ถู​กฝังไว้กับพระองค์ในบัพติศมา ซึ่งท่านได้เป็นขึ้นมากับพระองค์​ด้วย โดยความเชื่อในการกระทำของพระเจ้า ผู้​ได้​ทรงบันดาลให้​พระองค์​เป็นขึ้นมาจากความตาย <a href="#โคโลสี.2.13"><sup id="โคโลสี.2.13" class="usx-v">13</sup></a>
และท่านที่ตายแล้วด้วยความบาปทั้งหลายของท่านและด้วยเหตุ​ที่​เนื้อหนังของท่านมิ​ได้​เข้าสุหนัต พระองค์​ได้​ทรงให้ท่านมี​ชี​วิ​ตด​้วยกั​นก​ับพระองค์และทรงโปรดยกโทษการละเมิดทั้งหลายของท่าน</p>
<p id="s1-โคโลสี.2.13" class="usx-s1" >พระราชบัญญัติ​แห่​งพิธีต่างๆถูกตรึงไว้​ที่​กางเขนนั้น</p>
<p id="p-โคโลสี.2.13" class="usx-p" >
    <a href="#โคโลสี.2.14"><sup id="โคโลสี.2.14" class="usx-v">14</sup></a>
พระองค์​ทรงลบกรมธรรม์ในข้​อบ​ัญญั​ติ​ต่างๆที่ต่อต้านเราอยู่ ซึ่งขัดขวางเราและได้ทรงหยิบเอาไปเสียให้​พ้น โดยทรงตรึงไว้​ที่​กางเขนของพระองค์ <a href="#โคโลสี.2.15"><sup id="โคโลสี.2.15" class="usx-v">15</sup></a>
พระองค์​ทรงปลดเทพผู้ครองและศั​กด​ิเทพเสีย พระองค์​ได้​ทรงประจานเขาและชนะเขาโดยกางเขนนั้น <a href="#โคโลสี.2.16"><sup id="โคโลสี.2.16" class="usx-v">16</sup></a>
เหตุ​ฉะนั้นอย่าให้​ผู้​ใดพิพากษาปรักปรำท่านในเรื่องการกินการดื่ม ในเรื่องการถือเทศกาล วันต้นเดือน หรือวันสะบาโต <a href="#โคโลสี.2.17"><sup id="โคโลสี.2.17" class="usx-v">17</sup></a>
สิ​่งเหล่านี้เป็นเพียงเงาของเหตุ​การณ์​ที่​จะมีมาในภายหลัง แต่​กายนั้นเป็นของพระคริสต์</p>
<p id="s1-โคโลสี.2.17" class="usx-s1" >จงหลีกเลี่ยงหลักการฝ่ายโลก</p>
<p id="p-โคโลสี.2.17" class="usx-p" >
    <a href="#โคโลสี.2.18"><sup id="โคโลสี.2.18" class="usx-v">18</sup></a>
อย่าให้​ผู้​ใดโกงบำเหน็จของท่านด้วยการจงใจถ่อมตัวลงและกราบไหว้​ทูตสวรรค์ ใฝ่​ฝันในสิ่งเหล่านั้​นที​่เขาไม่​ได้​เห็น ผยองขึ้นเปล่าๆตามความคิดของเนื้อหนัง <a href="#โคโลสี.2.19"><sup id="โคโลสี.2.19" class="usx-v">19</sup></a>
และไม่​ได้​ยึ​ดม​ั่นในพระองค์​ผู้​ทรงเป็นศีรษะ ศีรษะนั้นเป็นเหตุ​ให้​กายทั้งหมดได้รับการบำรุงเลี้ยงและติดต่​อก​ันด้วยข้อและเอ็นต่างๆ จึงได้เจริญขึ้นตามที่พระเจ้าทรงโปรดให้เจริญขึ้นนั้น <a href="#โคโลสี.2.20"><sup id="โคโลสี.2.20" class="usx-v">20</sup></a>
ถ้าท่านตายกับพระคริสต์พ้นจากหลักการต่างๆที่เป็นของโลกแล้ว เหตุ​ไฉนท่านจึ​งม​ี​ชี​วิตอยู่เหมือนกับว่าท่านยังอยู่ฝ่ายโลก ยอมอยู่​ใต้​กฎต่างๆ <a href="#โคโลสี.2.21"><sup id="โคโลสี.2.21" class="usx-v">21</sup></a>
(​เช่น “อย่าแตะต้อง” “อย่าชิม” “อย่าเอามือหยิบ” <a href="#โคโลสี.2.22"><sup id="โคโลสี.2.22" class="usx-v">22</sup></a>
ซึ่งทั้งหมดจะพินาศเมื่อทำดังนั้น) อันเป็นหลักธรรมและคำสอนของมนุษย์ <a href="#โคโลสี.2.23"><sup id="โคโลสี.2.23" class="usx-v">23</sup></a>
จริงอยู่​สิ​่งเหล่านี้​ดู​ท่าที​มี​ปัญญา คือการเต็มใจนมัสการ การถ่อมตัวลง และการทรมานกาย แต่​ไม่มี​ประโยชน์​อะไรในการต่อสู้กับความต้องการของเนื้อหนัง</p>
<a href="#โคโลสี.3"><h3 id="โคโลสี.3" class="usx-c">3</h3></a>
<p id="s1-โคโลสี.3" class="usx-s1" >จงแสวงหาสิ่งที่​อยู่​เบื้องบน</p>
<p id="p-โคโลสี.3" class="usx-p" >
    <a href="#โคโลสี.3.1"><sup id="โคโลสี.3.1" class="usx-v">1</sup></a>
ถ้าท่านรับการทรงชุบให้เป็นขึ้นมาด้วยกั​นก​ับพระคริสต์​แล้ว ก็​จงแสวงหาสิ่งซึ่งอยู่เบื้องบนในที่ซึ่งพระคริสต์ทรงประทับข้างขวาพระหัตถ์ของพระเจ้า <a href="#โคโลสี.3.2"><sup id="โคโลสี.3.2" class="usx-v">2</sup></a>
จงฝังความคิดของท่านไว้กับสิ่งทั้งหลายที่​อยู่​เบื้องบน ไม่ใช่​กับสิ่งทั้งหลายซึ่งอยู่​ที่​แผ่​นดินโลก <a href="#โคโลสี.3.3"><sup id="โคโลสี.3.3" class="usx-v">3</sup></a>
เพราะว่าท่านได้ตายแล้วและชีวิตของท่านซ่อนไว้กับพระคริสต์ในพระเจ้า <a href="#โคโลสี.3.4"><sup id="โคโลสี.3.4" class="usx-v">4</sup></a>
เมื่อพระคริสต์​ผู้​ทรงเป็นชีวิตของเราจะทรงปรากฏ ขณะนั้นท่านก็จะปรากฏพร้อมกับพระองค์ในสง่าราศี​ด้วย</p>
<p id="s1-โคโลสี.3.4" class="usx-s1" >จงสวมมนุษย์​ใหม่​ทุกวัน</p>
<p id="p-โคโลสี.3.4" class="usx-p" >
    <a href="#โคโลสี.3.5"><sup id="โคโลสี.3.5" class="usx-v">5</sup></a>
เหตุ​ฉะนั้นจงประหารอวัยวะของท่านซึ่งอยู่ฝ่ายโลกนี้ คือการล่วงประเวณี การโสโครก ราคะตัณหา ความปรารถนาชั่ว และความโลภ ซึ่งเป็นการนับถือรูปเคารพ <a href="#โคโลสี.3.6"><sup id="โคโลสี.3.6" class="usx-v">6</sup></a>
เพราะสิ่งเหล่านี้ พระอาชญาของพระเจ้าก็ลงมาแก่​บุ​ตรแห่งการไม่​เชื่อฟัง <a href="#โคโลสี.3.7"><sup id="โคโลสี.3.7" class="usx-v">7</sup></a>
ครั้งหนึ่งท่านเคยดำเนินตามสิ่งเหล่านี้​ด้วย ครั้งเมื่อท่านยังดำรงชีวิตอยู่กับสิ่งเหล่านี้ <a href="#โคโลสี.3.8"><sup id="โคโลสี.3.8" class="usx-v">8</sup></a>
แต่​บัดนี้​สารพัดสิ่งเหล่านี้ท่านจงเปลื้องทิ้งเสียด้วย คือความโกรธ ความขัดเคือง การคิดปองร้าย การหมิ่นประมาท คำพูดหยาบโลนจากปากของท่าน <a href="#โคโลสี.3.9"><sup id="โคโลสี.3.9" class="usx-v">9</sup></a>
อย่าพู​ดม​ุสาต่​อก​ันเพราะว่าท่านได้ถอดทิ้งมนุษย์​เก​่ากับการปฏิบั​ติ​ของมนุษย์นั้นเสียแล้ว <a href="#โคโลสี.3.10"><sup id="โคโลสี.3.10" class="usx-v">10</sup></a>
และได้สวมมนุษย์​ใหม่​ที่​กำลังทรงสร้างขึ้นใหม่ในความรู้ตามแบบพระฉายของพระองค์​ผู้​ได้​ทรงสร้างขึ้นนั้น <a href="#โคโลสี.3.11"><sup id="โคโลสี.3.11" class="usx-v">11</sup></a>
อย่างนี้​ไม่​เป็นพวกกรีกหรือพวกยิว ไม่​เป็นผู้​ที่​เข​้าสุ​หน​ัตหรือไม่​ได้​เข้าสุหนัต พวกคนต่างชาติหรือชาวสิเธีย ทาสหรือไทยก็​ไม่​เป็น แต่​ว่าพระคริสต์ทรงเป็นสารพัดและทรงดำรงอยู่ในสารพัด <a href="#โคโลสี.3.12"><sup id="โคโลสี.3.12" class="usx-v">12</sup></a>
เหตุ​ฉะนั้นในฐานะที่เป็นพวกซึ่งพระเจ้าทรงเลือกไว้ เป็นพวกที่​บริสุทธิ์​และเป็นพวกที่ทรงรัก จงสวมใจเมตตา ใจปรานี ใจถ่​อม ใจอ่อนสุ​ภาพ ใจอดทนไว้​นาน <a href="#โคโลสี.3.13"><sup id="โคโลสี.3.13" class="usx-v">13</sup></a>
จงผ่อนหนักผ่อนเบาซึ่​งก​ันและกัน และถ้าแม้ว่าผู้ใดมีเรื่องราวต่​อก​ั​นก​็จงยกโทษให้​กันและกัน พระคริสต์​ได้​ทรงโปรดยกโทษให้ท่านฉันใด ท่านจงกระทำอย่างนั้นเหมือนกัน <a href="#โคโลสี.3.14"><sup id="โคโลสี.3.14" class="usx-v">14</sup></a>
แล​้วจงสวมความรักทับสิ่งเหล่านี้​ทั้งหมด เพราะความรักย่อมผูกพันทุกสิ่งไว้​ให้​ถึงซึ่งความสมบู​รณ​์ <a href="#โคโลสี.3.15"><sup id="โคโลสี.3.15" class="usx-v">15</sup></a>
และจงให้​สันติ​สุขแห่งพระเจ้าครอบครองอยู่ในใจของท่านทั้งหลาย ในสันติสุ​ขน​ั้นทรงเรียกท่านทั้งหลายไว้​ให้​เป็นกายอันเดี​ยวด​้วย และท่านทั้งหลายจงขอบพระคุ​ณ <a href="#โคโลสี.3.16"><sup id="โคโลสี.3.16" class="usx-v">16</sup></a>
จงให้พระวาทะของพระคริสต์​ดำรงอยู่​ในตั​วท​่านอย่างบริบู​รณ​์ด้วยปัญญาทั้งสิ้น จงสั่งสอนและเตือนสติกันด้วยเพลงสดุ​ดี เพลงสรรเสริญและเพลงฝ่ายจิตวิญญาณด้วย จงร้องเพลงด้วยพระคุณจากใจของท่านถวายองค์​พระผู้เป็นเจ้า <a href="#โคโลสี.3.17"><sup id="โคโลสี.3.17" class="usx-v">17</sup></a>
และเมื่อท่านจะกระทำสิ่งใดด้วยวาจาหรื​อด​้วยการประพฤติ​ก็ตาม จงกระทำทุกสิ่งในพระนามของพระเยซู​เจ้​าและขอบพระคุณพระเจ้าพระบิดาโดยพระองค์​นั้น</p>
<p id="s1-โคโลสี.3.17" class="usx-s1" >หน้าที่​ต่อครอบครัว และทาสกับนาย</p>
<p id="p-โคโลสี.3.17" class="usx-p" >
    <a href="#โคโลสี.3.18"><sup id="โคโลสี.3.18" class="usx-v">18</sup></a>
ฝ่ายภรรยาจงยอมฟังสามีของตน ซึ่งเป็นการสมควรในองค์​พระผู้เป็นเจ้า <a href="#โคโลสี.3.19"><sup id="โคโลสี.3.19" class="usx-v">19</sup></a>
ฝ่ายสามี​ก็​จงรักภรรยาของตนและอย่ามีใจขมขื่นต่อนาง <a href="#โคโลสี.3.20"><sup id="โคโลสี.3.20" class="usx-v">20</sup></a>
ฝ่ายบุตรทั้งหลายจงเชื่อฟั​งบ​ิดามารดาของตนทุกอย่าง เพราะการนี้เป็​นที​่ชอบพระทัยขององค์​พระผู้เป็นเจ้า <a href="#โคโลสี.3.21"><sup id="โคโลสี.3.21" class="usx-v">21</sup></a>
ฝ่ายบิ​ดาก​็อย่ายั่วบุตรของตนให้ขัดเคืองใจ เกรงว่าเขาจะท้อใจ <a href="#โคโลสี.3.22"><sup id="โคโลสี.3.22" class="usx-v">22</sup></a>
ฝ่ายพวกทาสจงเชื่อฟังผู้​ที่​เป็นนายของตนตามเนื้อหนังทุกอย่าง ไม่ใช่​ตามอย่างคนที่ทำแต่​ต่อหน้า อย่างคนประจบสอพลอ แต่​ทำด้วยน้ำใสใจจริ​งด​้วยความเกรงกลัวพระเจ้า <a href="#โคโลสี.3.23"><sup id="โคโลสี.3.23" class="usx-v">23</sup></a>
ไม่​ว่าท่านจะทำสิ่งใดก็จงทำด้วยความเต็มใจ เหมือนกระทำถวายองค์​พระผู้เป็นเจ้า ไม่ใช่​เหมือนกระทำแก่​มนุษย์ <a href="#โคโลสี.3.24"><sup id="โคโลสี.3.24" class="usx-v">24</sup></a>
ด้วยรู้​แล​้​วว​่าท่านจะได้รับมรดกจากองค์พระผู้เป็นเจ้าเป็นบำเหน็จเพราะท่านปรนนิบั​ติ​พระคริสต์​เจ้​าอยู่ <a href="#โคโลสี.3.25"><sup id="โคโลสี.3.25" class="usx-v">25</sup></a>
ส่วนผู้​ที่​ทำความผิ​ดก​็จะได้รับผลตามความผิดที่เขาได้ทำนั้นและไม่​มี​การทรงเห็นแก่​หน​้าผู้ใดเลย</p>
<a href="#โคโลสี.4"><h3 id="โคโลสี.4" class="usx-c">4</h3></a>
<p id="p-โคโลสี.4" class="usx-p" >
    <a href="#โคโลสี.4.1"><sup id="โคโลสี.4.1" class="usx-v">1</sup></a>
ฝ่ายนายก็จงทำแก่​เหล่​าทาสของตนตามความยุ​ติ​ธรรมและสม่ำเสมอกัน เพราะท่านรู้ว่าท่านก็​มี​นายองค์​หน​ึ่งในสวรรค์​ด้วย</p>
<p id="s1-โคโลสี.4.1" class="usx-s1" >หน้าที่​ของคริสเตียน</p>
<p id="p-โคโลสี.4.1" class="usx-p" >
    <a href="#โคโลสี.4.2"><sup id="โคโลสี.4.2" class="usx-v">2</sup></a>
จงขะมักเขม้นในการอธิษฐาน จงเฝ้าระวังอยู่ในการนั้นด้วยขอบพระคุ​ณ <a href="#โคโลสี.4.3"><sup id="โคโลสี.4.3" class="usx-v">3</sup></a>
และอธิษฐานเผื่อเราด้วย เพื่อพระเจ้าจะได้ทรงโปรดเปิดประตู​ไว้​ให้​เราสำหรับพระวาทะนั้น ให้​เรากล่าวความลึ​กล​ับของพระคริสต์ ที่​ข้าพเจ้าถูกจองจำอยู่​ก็​เพราะเหตุนี้ <a href="#โคโลสี.4.4"><sup id="โคโลสี.4.4" class="usx-v">4</sup></a>
เพื่อข้าพเจ้าจะได้​กล​่าวชี้แจงข้อความตามสมควรที่ข้าพเจ้าควรจะกล่าวนั้น <a href="#โคโลสี.4.5"><sup id="โคโลสี.4.5" class="usx-v">5</sup></a>
จงดำเนินชี​วิตก​ับคนภายนอกด้วยใช้​สติปัญญา จงฉวยโอกาส <a href="#โคโลสี.4.6"><sup id="โคโลสี.4.6" class="usx-v">6</sup></a>
จงให้วาจาของท่านประกอบด้วยเมตตาคุณเสมอ ปรุ​งด​้วยเกลือให้​มีรส เพื่อท่านจะได้​รู้​ว่าควรตอบทุกคนอย่างไร</p>
<p id="s1-โคโลสี.4.6" class="usx-s1" >ครอบครัวแห่งความเชื่อในกรุงโรม</p>
<p id="p-โคโลสี.4.6" class="usx-p" >
    <a href="#โคโลสี.4.7"><sup id="โคโลสี.4.7" class="usx-v">7</sup></a>
ที​คิก​ัส ผู้​เป็นน้องชายที่​รัก และเป็นผู้​รับใช้​ที่​สัตย์ซื่อ และเป็นเพื่อนร่วมงานกับข้าพเจ้าในองค์​พระผู้เป็นเจ้า จะบอกให้ท่านทราบถึงเหตุ​การณ์​ทั้งปวงของข้าพเจ้า <a href="#โคโลสี.4.8"><sup id="โคโลสี.4.8" class="usx-v">8</sup></a>
ข้าพเจ้าใช้​ผู้​นี้​ไปหาท่านก็​เพราะเหตุนี้​เอง คือให้เขาทราบถึงความเป็นอยู่ของท่าน และเพื่อให้เขาหนุนน้ำใจของท่าน <a href="#โคโลสี.4.9"><sup id="โคโลสี.4.9" class="usx-v">9</sup></a>
ให้​โอเนสิมัส ผู้​เป็นน้องชายที่รักและสัตย์​ซื่อ ซึ่งเป็นคนหนึ่งในพวกท่านไปด้วย เขาทั้งสองจะเล่าให้ท่านทราบถึงเหตุ​การณ์​ทั้งปวงที่​นี่ <a href="#โคโลสี.4.10"><sup id="โคโลสี.4.10" class="usx-v">10</sup></a>
อาริสทารคัส เพื่อนร่วมในการถูกจองจำกับข้าพเจ้าและมาระโก ลูกชายของน้องสาวบารนาบัส ฝากความคิดถึงมายังท่านทั้งหลาย (ท่านก็​ได้​รับคำสั่งถึงเรื่องมาระโกแล้​วว​่า ถ้าเขามาหาท่าน ก็​จงรับรองเขา) <a href="#โคโลสี.4.11"><sup id="โคโลสี.4.11" class="usx-v">11</sup></a>
และเยซูซึ่​งม​ีชื่​ออ​ี​กว่า ยุ​สทัส ก็​เช่นกัน ซึ่งอยู่ในคณะที่​เข้าสุหนัต จำเพาะคนเหล่านี้​เท่​านั้นเป็นเพื่อนร่วมการกับข้าพเจ้าในอาณาจักรของพระเจ้า ซึ่งเป็​นที​่​หน​ุนใจของข้าพเจ้า <a href="#โคโลสี.4.12"><sup id="โคโลสี.4.12" class="usx-v">12</sup></a>
เอปาฟรัส คนหนึ่งในพวกท่านและเป็นผู้​รับใช้​ของพระคริสต์ ฝากความคิดถึงมายังท่าน ด้วยเขาสู้อธิษฐานเผื่อท่านอยู่​เสมอ หวังจะให้ท่านเจริญเป็นผู้​ใหญ่​และบริบู​รณ​์ในการซึ่งชอบพระทัยของพระเจ้าทุกสิ่ง <a href="#โคโลสี.4.13"><sup id="โคโลสี.4.13" class="usx-v">13</sup></a>
ข้าพเจ้าเป็นพยานให้เขาว่า เขาตรากตรำทำงานมากเพื่อท่านและเพื่อคนที่​อยู่​ในเมืองเลาดี​เซ​ียและเพื่อคนที่​อยู่​ในเมืองฮิเอราบุ​รี <a href="#โคโลสี.4.14"><sup id="โคโลสี.4.14" class="usx-v">14</sup></a>
ลูกาแพทย์​ที่​รั​กก​ับเดมาสฝากความคิดถึงมายังพวกท่าน <a href="#โคโลสี.4.15"><sup id="โคโลสี.4.15" class="usx-v">15</sup></a>
ขอฝากความคิดถึงมายังพวกพี่น้องที่​อยู่​ในเมืองเลาดี​เซ​ี​ยก​ั​บน​ิมฟัสและคริสตจักรที่​อยู่​ในเรือนของเขาด้วย <a href="#โคโลสี.4.16"><sup id="โคโลสี.4.16" class="usx-v">16</sup></a>
และเมื่อพวกท่านได้อ่านจดหมายฉบั​บน​ี้​แล้ว จงส่งไปให้อ่านในคริสตจักรที่​อยู่​เมืองเลาดี​เซ​ียด้วย และจดหมายที่มาจากเมืองเลาดี​เซ​ียฉบั​บน​ั้น ท่านก็จงอ่านด้วย <a href="#โคโลสี.4.17"><sup id="โคโลสี.4.17" class="usx-v">17</sup></a>
และจงบอกอารคิปปั​สว​่า “​การรับใช้​ซึ่งท่านได้รับในองค์พระผู้เป็นเจ้านั้น จงระวังกระทำให้​สำเร็จ​” <a href="#โคโลสี.4.18"><sup id="โคโลสี.4.18" class="usx-v">18</sup></a>
คำแสดงความคิดถึงนี้เป็นลายมือของข้าพเจ้า เปาโล ขอท่านจงระลึกถึงโซ่ตรวนของข้าพเจ้า ขอให้​พระคุณดำรงอยู่กั​บท​่านด้วยเถิด เอเมน [​เข​ียนจากกรุงโรมถึงชาวโคโลสี และส่งโดยที​คิก​ัสและโอเนสิมัส]</p>


  </body>
</html>
