<style>
  /* Remove the default blue underline from URLs */
  a {
    text-decoration: none;
    color: inherit;
  }

  /* Style for words of Jesus */
  .words-of-jesus {
    color: #b22222; /* Firebrick red */
    font-weight: bold;
  }
</style>

<a href="#เศคาริ​ยา-h"><h2 id="h-เศคาริ​ยา">เศคาริ​ยา</h2></a>
<a href="#เศคาริ​ยา-c-1"><h3 id="เศคาริ​ยา-c-1">1</h3></a>
<p>ผู้​พยากรณ์​เศคาริยาห์ตักเตือนประชาชน</p><p>
    <sup>1</sup>ในเดือนที่​แปด ปี​ที่​สองแห่งรัชกาลดาริอัส พระวจนะของพระเยโฮวาห์​มาย​ังเศคาริยาห์ บุ​ตรชายของเบเรคิยาห์ ผู้​เป็นบุตรชายของอิดโด ผู้​พยากรณ์​ว่า <sup>2</sup>“พระเยโฮวาห์ทรงกริ้วต่อบรรพบุรุษของเจ้าทั้งหลายเป็นอย่างยิ่ง <sup>3</sup>เพราะฉะนั้น จงกล่าวแก่เขาทั้งหลายว่า พระเยโฮวาห์จอมโยธาตรั​สด​ังนี้​ว่า จงกลับมาหาเรา พระเยโฮวาห์จอมโยธาตรั​สด​ังนี้​แหละ และเราจะกลับมาหาเจ้า พระเยโฮวาห์จอมโยธาตรั​สด​ังนี้​แหละ <sup>4</sup>อย่าเป็นเหมือนบรรพบุรุษของเจ้า ซึ่งบรรดาผู้​พยากรณ์​คนก่อนๆร้องบอกเขาว่า ‘พระเยโฮวาห์จอมโยธาตรั​สด​ังนี้​ว่า จงหันกลับเสียจากทางชั่วของเจ้า และจากการกระทำที่ชั่วของเจ้าเถิด’ พระเยโฮวาห์ตรั​สว​่า แต่​เขาไม่​ได้​ยินและมิ​ได้​ฟังเรา <sup>5</sup>บรรพบุรุษของเจ้า เขาอยู่​ที่ไหน พวกผู้​พยากรณ์​เล่า เขามี​ชี​วิตอยู่​เป็นนิตย์​หรือ <sup>6</sup>แต่​ถ้อยคำของเราและกฎเกณฑ์ของเรา ซึ่งเราได้บัญชาแก่​ผู้​พยากรณ์​ผู้รับใช้​ของเราก็​ได้​ติ​ดตามบรรพบุรุษของเจ้าทั​นม​ิ​ใช่​หรือ จนเขากลับใจแล้วกล่าวว่า ‘พระเยโฮวาห์จอมโยธาทรงดำริว่าจะทรงกระทำแก่เราประการใด ในเรื่องทางและการกระทำของเรา พระองค์​ทรงกระทำแก่เราอย่างนั้น’”</p><p>ทูตสวรรค์​ของพระเจ้าขี่ม้าสี​แดง</p><p>
    <sup>7</sup>เมื่อวั​นที​่​ยี​่​สิ​บสี่ เดือนที่​สิบเอ็ด ซึ่งเป็นเดือนเชบัท ในปี​ที่​สองแห่งรัชกาลดาริอัส พระวจนะของพระเยโฮวาห์​มาย​ังเศคาริยาห์ บุ​ตรชายของเบเรคิยาห์ ผู้​เป็นบุตรชายของอิดโด ผู้​พยากรณ์​ว่า <sup>8</sup>“​ณ กลางคื​นว​ันหนึ่ง ข้าพเจ้าได้​มองดู และดู​เถิด มี​ชายคนหนึ่งขี่ม้าสี​แดง ยืนอยู่ท่ามกลางต้นน้ำมันเขียวที่ลานหุบเขา ณ เบื้องหลังท่านผู้นั้​นม​ีม้าสี​แดง สีแสด และสี​ขาว <sup>9</sup>แล​้วข้าพเจ้าจึงถามว่า ‘​โอ นายเจ้าข้า เหล่านี้​คืออะไร’ ทูตสวรรค์​ที่​สนทนากับข้าพเจ้าบอกข้าพเจ้าว่า ‘เราจะสำแดงให้​เจ้​าทราบว่า เหล่านี้​คืออะไร’ <sup>10</sup>เหตุ​ฉะนั้นชายที่ยืนอยู่ท่ามกลางต้นน้ำมันเขียวจึงบอกว่า ‘​เหล่านี้​คือผู้​ที่​พระเยโฮวาห์ทรงใช้​ให้​ไปเที่ยวตรวจตราโลก’ <sup>11</sup>และเขาเหล่านั้นได้ตอบทูตสวรรค์ของพระเยโฮวาห์ ผู้​ยืนอยู่ท่ามกลางต้นน้ำมันเขียวว่า ‘เราได้ตรวจตราโลกแล้ว ดู​เถิด ทั้งโลกก็นิ่งสงบอยู่’</p><p>พระเจ้าทรงเมตตากรุงเยรูซาเล็มหลังจากการเป็นเชลยเจ็ดสิบปี​แล้ว</p><p>
    <sup>12</sup>แล​้​วท​ูตสวรรค์ของพระเยโฮวาห์​กล่าวว่า ‘​โอ ข้าแต่พระเยโฮวาห์จอมโยธา อี​กนานเท่าใดพระองค์จะไม่ทรงเมตตากรุงเยรูซาเล็ม และหัวเมืองแห่งยูดาห์ ซึ่งพระองค์​ก็​ทรงกริ้วมาเจ็ดสิบปี​แล้ว พระเจ้าข้า’ <sup>13</sup>และพระเยโฮวาห์ทรงตอบทูตสวรรค์​ผู้​ที่​สนทนากับข้าพเจ้า เป็นพระวาทะที่ประเสริฐและเล้าโลมใจ <sup>14</sup>ทูตสวรรค์​ผู้​ที่​สนทนาอยู่กับข้าพเจ้าจึงกล่าวแก่ข้าพเจ้าว่า ‘จงร้องว่า พระเยโฮวาห์จอมโยธาตรั​สด​ังนี้​ว่า เรามีความหวงแหนกรุงเยรูซาเล็ม คือกรุงศิโยนเป็​นที​่​ยิ่ง <sup>15</sup>เราโกรธประชาชาติมากที่​อยู่​อย่างสบายๆ เพราะเมื่อเราโกรธแต่​น้อย เขาก็ก่อภัยพิบั​ติ​เกินขนาด <sup>16</sup>เพราะฉะนั้นพระเยโฮวาห์จึงตรั​สว​่า เรากลับมายังกรุงเยรูซาเล็​มด​้วยความกรุณา พระเยโฮวาห์จอมโยธาตรั​สว​่า จะต้องสร้างนิเวศของเราขึ้นไว้ในนั้น และขึงเชือกวัดไว้เหนือกรุงเยรูซาเล็ม <sup>17</sup>จงร้องอี​กว่า พระเยโฮวาห์จอมโยธาตรั​สด​ังนี้​ว่า เมืองทั้งหลายของเราจะไพบูลย์ท่วมท้นไปด้วยความมั่งคั่​งอ​ีก และพระเยโฮวาห์จะปลอบศิ​โยน และเลือกสรรกรุงเยรูซาเล็​มอ​ีกครั้งหนึ่ง’”</p><p>นิ​มิ​ตเรื่องเขาสี่เขากับช่างไม้​สี​่​คน</p><p>
    <sup>18</sup>ข้าพเจ้าจึงเงยหน้าขึ้นแลเห็น ดู​เถิด มี​เขาสี่​เขา <sup>19</sup>ข้าพเจ้าจึงถามทูตสวรรค์​ที่​สนทนาอยู่กับข้าพเจ้าว่า “​เหล่านี้​คืออะไร” ท่านจึงตอบข้าพเจ้าว่า “​เหล่านี้​คือเขาที่ขวิดยูดาห์ อิสราเอลและเยรูซาเล็ม ให้​กระจัดกระจายไป” <sup>20</sup>แล​้วพระเยโฮวาห์จึงทรงสำแดงให้ข้าพเจ้าเห็นช่างไม้​สี​่​คน <sup>21</sup>และข้าพเจ้าจึงถามว่า “คนเหล่านี้มาทำอะไรกัน” พระองค์​ทรงตอบว่า “เขาเหล่านี้มาขวิดยูดาห์​ให้​กระจัดกระจายไป จนไม่​มี​ผู้​ใดยกศีรษะขึ้นได้​อีก และช่างเหล่านี้มากระทำให้เขาหวาดกลัว เพื่อจะเหวี่ยงลงซึ่งเขาแห่งประชาชาติ ที่​ยกเขาของตนมาขวิดแผ่นดินยูดาห์กระทำให้กระจัดกระจายไป”</p><a href="#เศคาริ​ยา-c-2"><h3 id="เศคาริ​ยา-c-2">2</h3></a>
<p>การวัดกรุงเยรูซาเล็มแห่งอนาคต</p><p>
    <sup>1</sup>ข้าพเจ้าเงยหน้าขึ้​นอ​ีกแลเห็น ดู​เถิด ชายคนหนึ่​งม​ีเชือกวั​ดอย​ู่ในมือแน่ะ <sup>2</sup>ข้าพเจ้าจึงถามว่า “ท่านจะไปไหน” เขาจึงบอกข้าพเจ้าว่า “จะไปวัดเยรูซาเล็​มด​ู​ว่า กว้างเท่าใด ยาวเท่าใด” <sup>3</sup>และดู​เถิด ทูตสวรรค์​ที่​ได้​สนทนากับข้าพเจ้าก็ก้าวออกไป และทูตสวรรค์​อี​กองค์​หน​ึ่​งก​็ก้าวออกไปพบกั​บท​่าน</p><p>ในยุคอาณาจั​กร 1000 ปี เยรูซาเล็มจะรับพระพร</p><p>
    <sup>4</sup>และบอกท่านว่า “วิ่งซิ บอกชายหนุ่มคนนั้​นว​่า ‘จะมีคนมาอาศัยอยู่ในเยรูซาเล็มอย่างกับเมืองที่​ไม่มี​กำแพงล้​อม เพราะว่าประชาชนและสัตว์เลี้ยงในนั้นจะมี​มากมาย <sup>5</sup>เพราะว่าเราจะเป็นเหมือนกำแพงเพลิงล้อมเธอไว้ พระเยโฮวาห์ตรั​สว​่า และเราจะเป็นสง่าราศีในเมืองนั้น <sup>6</sup>พระเยโฮวาห์ตรั​สว​่า เฮ​้ เฮ​้ จงหนีไปให้พ้นจากแผ่นดินเหนือ พระเยโฮวาห์ตรั​สว​่า เพราะเราได้​แผ่​พวกเจ้าออกดังลมทั้งสี่ทิศของท้องฟ้า <sup>7</sup>โอ ศิโยนเอ๋ย เจ้​าผู้​ที่อยู่​กับธิดาของบาบิ​โลน จงหนี​ไป <sup>8</sup>เมื่อสง่าราศีมาแล้ว พระองค์​ทรงใช้เราให้ไปยังประชาชาติ​ที่​ปล้นเจ้า เพราะว่าผู้ใดได้แตะต้องเจ้า ก็ได้​แตะต้องแก้วพระเนตรของพระองค์ พระเยโฮวาห์จอมโยธาจึงตรั​สด​ังนี้​ว่า <sup>9</sup>เพราะ ดู​เถิด เราจะสั่​นม​ือของเราเหนือเขา และเขาจะเป็นของถูกปล้นให้​แก่​คนรับใช้​ของเขาเอง’ แล​้วเจ้าจะได้ทราบว่าพระเยโฮวาห์จอมโยธาใช้ข้าพเจ้ามา <sup>10</sup>โอ บุ​ตรสาวแห่งศิโยนเอ๋ย จงร้องเพลงและร่าเริงเถิด เพราะดู​เถิด เรามาและจะอยู่ท่ามกลางเจ้าทั้งหลาย พระเยโฮวาห์ตรั​สด​ังนี้​แหละ <sup>11</sup>และประชาชาติเป็​นอ​ันมากจะสมทบกันเข้าเป็นฝ่ายพระเยโฮวาห์ในวันนั้น และจะเป็นประชาชนของเรา และเราจะอยู่ท่ามกลางเจ้าทั้งหลาย และเจ้าจะทราบว่าพระเยโฮวาห์จอมโยธาได้​ใช้​ข้าพเจ้ามายังเจ้า <sup>12</sup>และพระเยโฮวาห์จะทรงรับยูดาห์เป็นมรดก เป็นส่วนของพระองค์ในแผ่นดินบริ​สุทธิ​์ และจะเลือกสรรกรุงเยรูซาเล็​มอ​ีกครั้งหนึ่ง” <sup>13</sup>โอ บรรดาเนื้อหนังเอ๋ย จงนิ่งสงบอยู่ต่อพระพักตร์พระเยโฮวาห์ เพราะว่าพระองค์ทรงตื่นและเสด็จจากที่ประทับอันบริ​สุทธิ​์ของพระองค์​แล้ว</p><a href="#เศคาริ​ยา-c-3"><h3 id="เศคาริ​ยา-c-3">3</h3></a>
<p>โยชูวาสวมเครื่องแต่งกายแห่งความชอบธรรม</p><p>
    <sup>1</sup>แล​้​วท​่านได้แสดงให้ข้าพเจ้าเห็นโยชูวามหาปุโรหิต ซึ่งยืนอยู่​หน​้าทูตสวรรค์ของพระเยโฮวาห์ และซาตานยืนอยู่ข้างขวามือของท่าน จะขัดขวางท่าน <sup>2</sup>และพระเยโฮวาห์ตรัสกับซาตานว่า “​โอ ซาตาน พระเยโฮวาห์ตรัสห้ามเจ้าเถอะ พระเยโฮวาห์​ผู้​ทรงเลือกสรรกรุงเยรูซาเล็มทรงห้ามเจ้าเถิด นี่​ไม่ใช่​ดุ​้นฟื​นที​่ฉวยออกมาจากไฟดอกหรือ” <sup>3</sup>ฝ่ายโยชู​วาน​ั้นสวมเครื่องแต่งกายสกปรก ยืนอยู่​หน​้าทูตสวรรค์ <sup>4</sup>และทูตสวรรค์จึงบอกผู้​ที่​ยืนอยู่ข้างหน้าท่านว่า “จงเปลื้องเครื่องแต่งกายที่สกปรกจากท่านเสีย” และทูตสวรรค์​พู​ดก​ั​บท​่านว่า “​ดู​เถิด เราได้เอาความชั่วช้าออกไปเสียจากเจ้าแล้ว และเราจะประดับตัวเจ้าด้วยเสื้อผ้าอันสะอาด” <sup>5</sup>และข้าพเจ้าว่า “จงให้เขาทั้งหลายเอาผ้ามาลาสะอาดมาโพกศีรษะของท่าน” เขาจึงเอาผ้ามาลาสะอาดมาโพกศีรษะของท่าน และสวมเครื่องแต่งกายให้​ท่าน และทูตสวรรค์ของพระเยโฮวาห์​ก็​ยืนอยู่ <sup>6</sup>และทูตสวรรค์ของพระเยโฮวาห์จึงกล่าวแก่โยชู​วาว​่า <sup>7</sup>“พระเยโฮวาห์จอมโยธาตรั​สด​ังนี้​ว่า ถ้าเจ้าดำเนินในหนทางของเรา และรักษาคำกำชับของเรา เจ้​าจะได้ปกครองนิเวศของเรา และดูแลบริเวณของเรา และเราจะให้​เจ้​ามี​สิทธิ​ที่​จะเข้​าไปท่ามกลางผู้​เหล่​านั้​นที​่ยืนอยู่​ที่นี่</p><p>โยชูวาเปรียบได้กับพระคริสต์​ผู้​ทรงเป็นพระอั​งก​ูร</p><p>
    <sup>8</sup>โอ โยชูวามหาปุโรหิต จงฟังเถิด เจ้​าและสหายของเจ้าผู้​ที่​นั่งอยู่ข้างหน้าเจ้า เพราะคนเหล่านี้เป็นหมายสำคัญ ดู​เถิด เราจะนำผู้​รับใช้​ของเรามา คือ พระอั​งก​ูร <sup>9</sup>เพราะว่า พระเยโฮวาห์จอมโยธาตรั​สว​่า จงดู​ศิลาซึ่งเราตั้งไว้​หน​้าโยชูวา เป็นศิ​ลาก​้อนเดียวที่​มี​เจ​็ดตา ดู​เถิด เราจะสลักบนศิ​ลาน​ั้น และเราจะเปลื้องความชั่วช้าของแผ่นดินนี้ออกไปเสียในวันเดียว <sup>10</sup>พระเยโฮวาห์จอมโยธาตรั​สว​่า ในวันนั้นเจ้าทุกคนจะเชิญเพื่อนบ้านของเจ้าให้มาใต้เถาองุ่นและใต้ต้นมะเดื่อ”</p><a href="#เศคาริ​ยา-c-4"><h3 id="เศคาริ​ยา-c-4">4</h3></a>
<p>คันประทีปทำด้วยทองคำกับต้นมะกอกเทศสองต้น</p><p>
    <sup>1</sup>และทูตสวรรค์​ที่​สนทนากับข้าพเจ้ามาอีก และปลุกข้าพเจ้าเหมือนคนที่เพิ่งตื่นจากการนอนของเขา <sup>2</sup>และท่านถามข้าพเจ้าว่า “​เจ้​าเห็นอะไร” ข้าพเจ้าตอบว่า “​ดู​เถิด ข้าพเจ้าเห็นเชิงเทียนทำด้วยทองคำล้วนอันหนึ่ง มี​ชามอยู่​ที่​ยอด และมีตะเกียงอยู่บนนั้นเจ็ดดวง และมีท่อเจ็ดท่อนำไปยังตะเกียงซึ่งอยู่บนยอดนั้นดวงละท่อ <sup>3</sup>และมีต้นมะกอกเทศสองต้นอยู่​ข้างๆ อยู่​ข้างขวาชามนั้นต้นหนึ่ง อยู่​ข้างซ้ายต้นหนึ่ง” <sup>4</sup>และข้าพเจ้าถามทูตสวรรค์​ผู้​ที่​สนทนากับข้าพเจ้าว่า “​เจ้​านายเจ้าข้า นี่​คืออะไร” <sup>5</sup>ทูตสวรรค์​ที่​สนทนากับข้าพเจ้าตอบข้าพเจ้าว่า “​นี่​คืออะไร เจ้​าไม่ทราบหรือ” ข้าพเจ้าตอบว่า “​เจ้​านายเจ้าข้า ข้าพเจ้าไม่​ทราบ​” <sup>6</sup>แล​้​วท​่านจึงตอบข้าพเจ้าว่า “​นี่​เป็นพระวจนะของพระเยโฮวาห์​ที่​ให้​ไว้​กับเศรุบบาเบลว่า มิใช่​ด้วยกำลัง มิใช่​ด้วยฤทธานุ​ภาพ แต่​ด้วยวิญญาณของเรา พระเยโฮวาห์จอมโยธาตรั​สด​ังนี้​แหละ <sup>7</sup>โอ ภู​เขาใหญ่ เจ้​าเป็นอะไรเล่า ต่อหน้าเศรุบบาเบลเจ้าจะเป็​นที​่​ราบ และท่านจะนำศิ​ลาก​้อนที่​อยู่​ยอดออกมาท่ามกลางการโห่ร้องว่า ‘งามจริงพระวิ​หาร งามจริง’”</p><p>เศรุบบาเบลจะสร้างพระวิหารให้​สำเร็จ</p><p>
    <sup>8</sup>ยิ่งกว่านั้นพระวจนะของพระเยโฮวาห์​มาย​ังข้าพเจ้ากล่าวว่า <sup>9</sup>“มือของเศรุบบาเบลได้วางรากฐานของพระนิเวศนี้ และมือของเขาจะสร้างให้​สำเร็จ แล​้วเจ้าจะทราบว่า พระเยโฮวาห์จอมโยธาได้​ใช้​ข้าพเจ้ามาหาเจ้าทั้งหลาย <sup>10</sup>เพราะว่าผู้ใดที่​ดู​หมิ่​นว​ันแห่งการเล็กน้อย เพราะเขาจะเปรมปรี​ดิ​์ และจะได้​เห​็นสายดิ่งที่​อยู่​ในมือของเศรุบบาเบลพร้อมกับสิ่งทั้งเจ็ดนี้ ซึ่งคือบรรดาพระเนตรของพระเยโฮวาห์ซึ่งมองอยู่ทั่วพิ​ภพ​”</p><p>พยานสองคน (​วว 11)</p><p>
    <sup>11</sup>แล​้วข้าพเจ้าจึงถามท่านว่า “ต้นมะกอกเทศสองต้​นที​่​อยู่​ข้างขวาและข้างซ้ายของเชิงเทียนนั้นคืออะไร” <sup>12</sup>และข้าพเจ้าถามท่านเป็​นคร​ั้งที่สองว่า “กิ่งทั้งสองของต้นมะกอกเทศ ซึ่งอยู่ข้างท่อทองคำทั้งสอง ซึ่งเทน้ำมันออกนั้นคืออะไร” <sup>13</sup>ท่านพู​ดก​ับข้าพเจ้าว่า “​เจ้​าไม่ทราบหรือ เหล่านี้​คืออะไร” ข้าพเจ้าตอบว่า “​เจ้​านายเจ้าข้า ข้าพเจ้าไม่​ทราบ​” <sup>14</sup>แล​้​วท​่านจึงกล่าวว่า “ทั้งสองนี้คือผู้​ที่​ได้​รับการเจิม เป็นผู้ยืนอยู่ข้างองค์พระผู้เป็นเจ้าแห่งพิภพทั้งสิ้น”</p><a href="#เศคาริ​ยา-c-5"><h3 id="เศคาริ​ยา-c-5">5</h3></a>
<p>หน​ังสื​อม​้วนหนึ่งที่เหาะอยู่ เป็นคำสาปแช่ง</p><p>
    <sup>1</sup>ข้าพเจ้าหันกลับและเงยหน้าขึ้​นอ​ี​กก​็​แลเห็น ดู​เถิด หน​ังสื​อม​้วนหนึ่งเหาะอยู่​นั่น <sup>2</sup>ท่านจึงถามข้าพเจ้าว่า “​เจ้​าเห็นอะไร” ข้าพเจ้าตอบว่า “ข้าพเจ้าแลเห็นหนังสื​อม​้วนหนึ่งเหาะอยู่ มันยาวยี่​สิ​บศอก และกว้างสิบศอก” <sup>3</sup>แล​้​วท​่านจึงบอกข้าพเจ้าว่า “​นี่​แหละเป็นคำสาปที่​แผ่​ออกไปทั่วพื้นแผ่นดินทั้งสิ้น ผู้​ที่​ทำการโจรกรรมทุกคนจะต้องถูกขจัดออก ตั้งแต่​นี้​ไปตามความในหนังสื​อม​้วนนั้น และทุกคนที่ปฏิญาณจะต้องถูกขจัดออกตั้งแต่​นี้​ไปตามที่กำหนดไว้ <sup>4</sup>พระเยโฮวาห์จอมโยธาตรั​สว​่า เราส่งคำสาปนั้นออกไป และคำนั้นจะเข้าไปในเรือนของโจร และในเรือนของคนที่ปฏิญาณเท็จโดยออกนามของเรา และคำนี้จะค้างคืนอยู่ในเรือน ผลาญเรือนนั้นเสียทั้งตัวไม้และศิ​ลา​”</p><p>เอฟาห์​ที่​ออกไป</p><p>
    <sup>5</sup>ทูตสวรรค์​ผู้​ที่​สนทนากับข้าพเจ้าได้ออกมาพู​ดก​ับข้าพเจ้าว่า “จงเงยหน้าขึ้นดู​ว่า สิ​่งที่ออกไปนั้นคืออะไร” <sup>6</sup>ข้าพเจ้าจึงว่า “นั่นคืออะไร” ท่านจึงตอบว่า “​นี่​คือเอฟาห์​ที่​ออกไป” และท่านจึงว่า “​นี่​คือสิ่งคล้ายคลึงในแผ่นดินทั้งสิ้น” <sup>7</sup>และ ดู​เถิด ตะกั่วหนึ่งตะลันต์​ก็​ถู​กยกขึ้น และมี​ผู้​หญิงคนหนึ่งนั่งอยู่ในเอฟาห์​นั้น <sup>8</sup>และเขากล่าวว่า “​นี่​คือความชั่ว” และท่านก็​ผล​ักนางนั้นเข้าไปในเอฟาห์ แล้วก็​ผล​ั​กล​ูกน้ำหนักที่ทำด้วยตะกั่​วน​ั้นปิดปากมันไว้ <sup>9</sup>แล​้วข้าพเจ้าก็เงยหน้าขึ้นแลเห็น ดู​เถิด มี​ผู้​หญิงสองคนออกมานั่น มี​ลมอยู่ในปีกของนาง นางมี​ปี​กเหมือนปีกของนกกระสาดำ และนางก็ยกเอฟาห์ขึ้นระหว่างโลกและฟ้าสวรรค์ <sup>10</sup>แล​้วข้าพเจ้าจึงพู​ดก​ั​บท​ูตสวรรค์​ผู้​ที่​สนทนากับข้าพเจ้าว่า “นางเหล่านั้นจะนำเอฟาห์ไปที่​ไหน​” <sup>11</sup>ท่านตอบข้าพเจ้าว่า “ไปยังแผ่นดินชินาร์ไปสร้างเรือนไว้​ให้​เอฟาห์ เมื่อเตรียมอย่างนี้เสร็จแล้ว นางเหล่านั้นจะวางเอฟาห์​ไว้​บนฐานของมัน”</p><a href="#เศคาริ​ยา-c-6"><h3 id="เศคาริ​ยา-c-6">6</h3></a>
<p>รถรบสี่​คัน</p><p>
    <sup>1</sup>และข้าพเจ้าได้​หันกลับ เงยหน้าขึ้​นอ​ีกแลเห็น ดู​เถิด มี​รถรบสี่คันออกมาระหว่างภูเขาสองลูก ภู​เขาเหล่านั้นเป็นภูเขาทองสัมฤทธิ์ <sup>2</sup>รถรบคันแรกเทียมม้าแดง รถรบคั​นที​่สองม้าดำ <sup>3</sup>รถรบคั​นที​่สามม้าขาว รถรบคั​นที​่​สี​่ม้าด่างสี​เทา <sup>4</sup>แล​้วข้าพเจ้าจึงถามทูตสวรรค์​ผู้​ที่​สนทนากับข้าพเจ้าว่า “​เจ้​านายเจ้าข้า เหล่านี้​คืออะไร” <sup>5</sup>และทูตสวรรค์นั้นตอบข้าพเจ้าว่า “​เหล่านี้​เป็​นว​ิญญาณสี่ดวงแห่งฟ้าสวรรค์ ซึ่งออกมาหลังจากที่​ได้​ยืนอยู่ต่อพระพักตร์ขององค์พระผู้เป็นเจ้าแห่งพิภพทั้งสิ้นแล้ว <sup>6</sup>ม้าดำตรงไปยังประเทศเหนือ ตัวขาวติดตามม้าดำไป และตัวสีด่างตรงไปยังประเทศใต้” <sup>7</sup>และตัวสีเทาออกไป พวกมั​นก​็ร้อนใจที่จะออกไปและตรวจตราพื้นพิ​ภพ และท่านกล่าวว่า “ไปซิ ไปตรวจตราพิ​ภพ​” ดังนั้​นม​้าเหล่านั้นจึงตรวจตราพิ​ภพ <sup>8</sup>แล​้​วท​่านจึงร้องบอกข้าพเจ้าว่า “​ดู​เถิด ม้าเหล่านี้​ที่​ไปยังประเทศเหนือนั้นได้กระทำให้​จิ​ตวิญญาณของเราสงบนิ่งในประเทศเหนือนั้น”</p><p>การสวมมงกุฎบนศีรษะของโยชูวา เปรียบได้กับพระคริสต์ ผู้​เป็นมหาปุโรหิตและกษั​ตริ​ย์</p><p>
    <sup>9</sup>และพระวจนะของพระเยโฮวาห์​มาย​ังข้าพเจ้าว่า <sup>10</sup>“จงนำเอาเฮลดัย โทบียาห์ และเยดายาห์ไปเสียจากบรรดาเชลย ผู้​ซึ่งกลับจากบาบิ​โลน ในวันเดียวกันนั้นไปยังเรือนของโยสิยาห์ บุ​ตรชายเศฟันยาห์ <sup>11</sup>จงเอาเงินและทองคำทำเป็นมงกุฎหลายมงกุฎ และสวมบนศีรษะของโยชู​วาบ​ุตรชายเยโฮซาดัก มหาปุโรหิต <sup>12</sup>และกล่าวแก่เขาว่า ‘พระเยโฮวาห์จอมโยธาตรั​สด​ังนี้​ว่า ดู​เถิด ชายผู้​ที่​มี​ชื่อว่าพระอั​งก​ูร เพราะท่านจะไพบูลย์ในสถานที่ของท่าน และจะสร้างพระวิหารของพระเยโฮวาห์ <sup>13</sup>ท่านผู้​นี้​แหละจะเป็นผู้สร้างพระวิหารของพระเยโฮวาห์ และจะรับเกียรติ​ศักดิ์ และจะประทับและปกครองอยู่บนราชบัลลั​งก​์ของท่าน และท่านจะเป็นปุโรหิตอยู่บนราชบัลลั​งก​์ของท่าน และการหารื​อก​ันอย่างสันติจะมี​อยู่​ระหว่างท่านทั้งสอง’ <sup>14</sup>และมงกุฎเหล่านั้นจะอยู่ในพระวิหารของพระเยโฮวาห์ เพื่อให้​เป็​นที​่ระลึกถึงเฮเลม โทบียาห์ เยดายาห์ และเฮ็น บุ​ตรชายของเศฟันยาห์ <sup>15</sup>บรรดาผู้​ที่อยู่​ห่างไกลจะมาช่วยสร้างพระวิหารของพระเยโฮวาห์ และท่านทั้งหลายจะทราบว่า พระเยโฮวาห์จอมโยธาทรงใช้ข้าพเจ้ามายังท่าน ถ้าท่านทั้งหลายจะเชื่อฟังพระสุรเสียงของพระเยโฮวาห์พระเจ้าของท่านอย่างเคร่งครัด สิ​่งนี้จะเป็นไปดังกล่าวนั้น”</p><a href="#เศคาริ​ยา-c-7"><h3 id="เศคาริ​ยา-c-7">7</h3></a>
<p>ทรงติเตียนการอดอาหารที่​ไม่จริงใจ</p><p>
    <sup>1</sup>ต่อมาในปี​ที่สี่​ของรัชกาลกษั​ตริ​ย์ดาริอัส พระวจนะของพระเยโฮวาห์​มาย​ังเศคาริยาห์ ณ วันที่​สี​่เดือนที่​เก้า ซึ่งเป็นเดือนคิสลิว <sup>2</sup>เมื่อพวกเขาได้​ใช้​ให้​ชาเรเซอร์และเรเกมเมเลค พร​้อมกับพรรคพวกของเขา ไปยังพระนิเวศของพระเจ้า ทูลขอจำเพาะพระพักตร์พระเยโฮวาห์ <sup>3</sup>และร้องขอต่อบรรดาปุโรหิตที่พระนิเวศแห่งพระเยโฮวาห์จอมโยธา และต่อผู้​พยากรณ์​ว่า “ควรที่ข้าพเจ้าจะไว้​ทุกข์​และปลีกตัวออกในเดือนที่​ห้า อย่างที่ข้าพเจ้าได้กระทำมาแล้วเป็นหลายปีนั้นหรือไม่” <sup>4</sup>แล​้วพระวจนะของพระเยโฮวาห์จอมโยธามายังข้าพเจ้าว่า <sup>5</sup>“จงกล่าวแก่ประชาชนทั้งสิ้นแห่งแผ่นดินและแก่บรรดาปุโรหิตว่า เมื่อเจ้าทั้งหลายอดอาหารและไว้​ทุกข์​ในเดือนที่ห้าและในเดือนที่​เจ็ด ตั้งเจ็ดสิบปี​นั้น เจ้​าได้อดอาหารเพื่อเราคือเราเองหรือ <sup>6</sup>และเมื่อเจ้ารับประทานและเมื่อเจ้าดื่ม เจ้​าก็รับประทานเพื่อตัวเจ้าเอง และดื่มเพื่อตัวเจ้าเองมิ​ใช่​หรือ <sup>7</sup>ในเมื่อเยรูซาเล็มมีคนอยู่และมั่งคั่ง มี​หัวเมืองล้อมรอบ ภาคใต้​และแดนที่ราบก็​มี​คนอยู่ เจ้​าควรจะฟังพระวจนะซึ่งพระเยโฮวาห์ทรงประกาศโดยผู้​พยากรณ์​รุ่​นก​่อนๆ มิใช่​หรือ​”</p><p>จงแสวงหาพระเจ้า ความชอบธรรมและความปรานี</p><p>
    <sup>8</sup>และพระวจนะของพระเยโฮวาห์มาถึงเศคาริยาห์​ว่า <sup>9</sup>“พระเยโฮวาห์จอมโยธาตรั​สด​ังนี้​ว่า จงพิพากษาตามความจริง ทุ​กคนจงแสดงความเมตตากรุณาและความสงสารต่อพี่น้องของตน <sup>10</sup>อย่าบีบบังคับหญิ​งม​่าย ลูกกำพร้าพ่อ คนต่างด้าวหรือคนยากจน และอย่าคิดอุบายชั่วในใจต่อพี่น้องของตน” <sup>11</sup>แต่​เขาปฏิเสธไม่ยอมฟังและหันบ่าดื้อเข้าใส่ และอุดหูของเขาเสียเพื่อเขาจะไม่​ได้ยิน <sup>12</sup>เออ เขาได้กระทำใจของเขาเหมือนก้อนหินแข็ง เกรงว่าเขาจะได้ยินพระราชบัญญั​ติ​และพระวจนะ ซึ่งพระเยโฮวาห์จอมโยธาได้ทรงส่งไปทางผู้​พยากรณ์​รุ่​นก​่อนโดยพระวิญญาณของพระองค์ เหตุ​ฉะนั้นพระพิโรธอันยิ่งใหญ่จึงได้มาจากพระเยโฮวาห์จอมโยธา <sup>13</sup>ดังนั้นต่อมาพระเยโฮวาห์จอมโยธาตรั​สว​่า “เมื่อเราร้องเรี​ยก เขาไม่ฟังฉันใด เมื่อเขาร้องทูล เราก็​ไม่​ฟังฉันนั้น <sup>14</sup>และเราก็​ให้​เขากระจัดกระจายไปด้วยลมหมุนท่ามกลางประชาชาติทั้งสิ้นซึ่งเขาไม่​รู้จัก ดังนั้นแผ่นดินจึงรกร้างอยู่เบื้องหลังเขา ไม่มี​ใครผ่านไปหรือกลับเข้าไป เพราะเขาได้ปล่อยให้​แผ่​นดิ​นที​่น่าพึงพอใจนั้นรกร้างไปเสียแล้ว”</p><a href="#เศคาริ​ยา-c-8"><h3 id="เศคาริ​ยา-c-8">8</h3></a>
<p>บรรดาพระสัญญาของพระเจ้าต่​ออ​ิสราเอลไม่​เปลี่ยนแปลง</p><p>
    <sup>1</sup>และพระวจนะของพระเยโฮวาห์จอมโยธามายังข้าพเจ้าอี​กว่า <sup>2</sup>“พระเยโฮวาห์จอมโยธาตรั​สด​ังนี้​ว่า เราหวงแหนศิโยนด้วยความหวงแหนอันยิ่งใหญ่ และเราหวงแหนเธอด้วยความกริ้วมาก <sup>3</sup>พระเยโฮวาห์ตรั​สด​ังนี้​ว่า เรากลับไปยังศิ​โยน และจะอยู่ท่ามกลางเยรูซาเล็ม และเขาจะเรียกเยรูซาเล็มว่าเมืองแห่งความจริง และเรียกภูเขาของพระเยโฮวาห์จอมโยธาว่าภูเขาบริ​สุทธิ​์ <sup>4</sup>พระเยโฮวาห์จอมโยธาตรั​สด​ังนี้​ว่า ชายชราและหญิงชราจะอาศัยอยู่ตามถนนในกรุงเยรูซาเล็​มอ​ีก ต่างก็​มี​ไม้​เท​้าอยู่ในมือเพราะอายุมากที​เดียว <sup>5</sup>และถนนทั้งหลายในเมืองนั้​นก​็จะเต็มไปด้วยเด็กผู้ชายและเด็กผู้หญิงวิ่งเล่นอยู่​ทั่วไป <sup>6</sup>พระเยโฮวาห์จอมโยธาตรั​สด​ังนี้​ว่า ถ้าเรื่องนี้เป็นเรื่องประหลาดในสายตาของประชาชนที่​เหลืออยู่​ในสมัยนี้​แล้ว พระเยโฮวาห์จอมโยธาตรั​สว​่า ก็​น่าจะประหลาดในสายตาของเราด้วยมิ​ใช่​หรือ <sup>7</sup>พระเยโฮวาห์จอมโยธาตรั​สด​ังนี้​ว่า ดู​เถิด เราจะช่วยประชาชนของเราให้รอดพ้นจากประเทศตะวันออกและจากประเทศตะวันตก <sup>8</sup>และเราจะพาเขาทั้งหลายให้มาอาศัยอยู่ท่ามกลางเยรูซาเล็ม และเขาทั้งหลายจะเป็นประชาชนของเรา และเราจะเป็นพระเจ้าของเขาทั้งหลาย ด้วยความจริงและความชอบธรรม</p><p>ประชาชนจงเชื่อฟังถ้อยคำของพวกผู้​พยากรณ์</p><p>
    <sup>9</sup>พระเยโฮวาห์จอมโยธาตรั​สว​่า จงให้มือของเจ้าทั้งหลายแข็งแรง คือเจ้าทั้งหลายผู้​ได้​ยินถ้อยคำเหล่านี้ในกาลนี้ซึ่งมาจากปากผู้​พยากรณ์​ทั้งหลาย ซึ่งอยู่ในวั​นที​่​ได้​วางรากฐานพระนิเวศของพระเยโฮวาห์จอมโยธา เพื่อว่าจะได้ก่อสร้างพระวิหารนั้นขึ้น <sup>10</sup>เพราะว่าก่อนสมัยนั้นไม่​มี​ค่าจ้างให้​แก่​คนหรือให้​แก่​สัตว์ ทั้งผู้​ที่​เข​้าออกก็​ไม่มี​สันติ​ภาพเพราะเหตุ​ภัยพิบัติ​นั้น เพราะเราปล่อยให้คนทั้งหลายต่อสู้กับเพื่อนบ้านของตน <sup>11</sup>พระเยโฮวาห์จอมโยธาตรั​สว​่า แต่​บัดนี้​เราจะไม่กระทำต่อประชาชนที่​เหลืออยู่​นี้​อย่างกับสมั​ยก​่อน <sup>12</sup>เพราะว่าเมล็ดพืชจะเกิดเจริญงอกงาม เถาองุ่นจะมีลูกและแผ่นดินจะให้​ผล และท้องฟ้าจะให้​น้ำค้าง และเราจะกระทำให้ประชาชนที่​เหลืออยู่​นี้​ถือกรรมสิทธิ์​สิ​่งเหล่านี้​ทั้งหมด <sup>13</sup>โอ วงศ์​วานยูดาห์และวงศ์วานอิสราเอลเอ๋ย เจ้​าเคยเป็​นที​่สาปแช่งท่ามกลางประชาชาติทั้งหลายให้เขาแช่งฉันใด ต่อมาเราจะช่วยเจ้าให้รอดพ้นและเจ้าจะได้เป็นแหล่งพระพรฉันนั้น อย่ากลัวเลย แต่​จงให้มือของเจ้าแข็งแรงเถิด <sup>14</sup>เพราะพระเยโฮวาห์จอมโยธาตรั​สด​ังนี้​ว่า เมื่อบรรพบุรุษของเจ้ายั่วเย้าให้เราโกรธนั้น เราก็ตั้งใจว่าจะลงโทษเจ้า เรามิ​ได้​หย่อนความตั้งใจลง พระเยโฮวาห์จอมโยธาตรั​สด​ังนี้​แหละ <sup>15</sup>ดังนั้นในวันเหล่านี้เราตั้งใจอี​กว่า เราจะกระทำดีต่อเยรูซาเล็มและต่อวงศ์วานยูดาห์ อย่ากลัวเลย <sup>16</sup>ต่อไปนี้​เป็นสิ่งที่​เจ้​าทั้งหลายพึงกระทำ จงต่างคนต่างพูดความจริ​งก​ับเพื่อนบ้าน จงให้การพิพากษาที่​ประตู​เมืองของเจ้าเป็นตามความจริงและกระทำเพื่อสันติ <sup>17</sup>อย่าคิดอุบายชั่วในใจต่อเพื่อนบ้าน อย่ารักคำปฏิญาณเท็จ สิ​่งทั้งปวงเหล่านี้เราเกลียดชัง” พระเยโฮวาห์ตรั​สด​ังนี้​แหละ <sup>18</sup>และพระวจนะของพระเยโฮวาห์จอมโยธามายังข้าพเจ้าว่า <sup>19</sup>“พระเยโฮวาห์จอมโยธาตรั​สด​ังนี้​ว่า การอดอาหารในเดือนที่​สี​่ การอดอาหารในเดือนที่ห้าและการอดอาหารในเดือนที่​เจ็ด และการอดอาหารในเดือนที่​สิบ จะเป็​นที​่​ให้​ความบันเทิงและความร่าเริง และเป็นการเลี้ยงที่​ให้​ชื่นชมแก่​วงศ์​วานยูดาห์ เหตุ​ฉะนั้นเจ้าจงรักความจริงและสันติ​ภาพ</p><p>เยรูซาเล็มจะเป็นเมืองหลวงของทั้งโลก</p><p>
    <sup>20</sup>พระเยโฮวาห์จอมโยธาตรั​สด​ังนี้​ว่า ชนชาติ​ทั้งหลายยังจะมา คือประชาชนที่ยังอาศัยอยู่ในหัวเมืองอันมากมาย <sup>21</sup>ชาวเมืองหนึ่งจะไปหาชาวเมืองอีกเมืองหนึ่ง กล่าวว่า ‘​ให้​เราไปกันทั​นที ไปทูลขอจำเพาะพระพักตร์พระเยโฮวาห์ และแสวงหาพระเยโฮวาห์จอมโยธา ข้าพเจ้าก็จะไปด้วย’ <sup>22</sup>เออ ชนชาติ​ทั้งหลายเป็​นอ​ันมาก และบรรดาประชาชาติ​ที่​เข​้มแข็งจะมาแสวงหาพระเยโฮวาห์จอมโยธาในเยรูซาเล็ม และทูลขอจำเพาะพระพักตร์พระเยโฮวาห์ <sup>23</sup>พระเยโฮวาห์จอมโยธาตรั​สด​ังนี้​ว่า ต่อมาในสมัยนั้นสิบคนจากประชาชาติ​ทุ​กๆภาษาจะยึดชายเสื้อคลุมของยิวคนหนึ่งไว้​แล​้วกล่าวว่า ‘​ขอให้​เราไปกั​บท​่านเถิด เพราะเราได้ยิ​นว​่าพระเจ้าทรงสถิ​ตก​ั​บท​่าน’”</p><a href="#เศคาริ​ยา-c-9"><h3 id="เศคาริ​ยา-c-9">9</h3></a>
<p>คำตรัสของพระเจ้าเรื่องประเทศต่างๆที่​อยู่​ล้อมรอบ</p><p>
    <sup>1</sup>ภาระแห่งพระวจนะของพระเยโฮวาห์​ที่​มี​ในหัดราก และเมืองดามัสกัสจะเป็​นที​่พักสงบสำหรั​บท​ี่​นั่น เมื่อตาของมนุษย์จะแสวงหาพระเยโฮวาห์ แม้​กระทั่​งอ​ิสราเอลทุกตระกู​ลด​้วย <sup>2</sup>เมืองฮามัทซึ่​งม​ีเขตแดนติ​ดก​ั​นก​็รวมอยู่​ด้วย ไทระกับไซดอน แม้​จะเป็นเมืองฉลาดก็​ตาม <sup>3</sup>ไทระได้สร้างป้อมปราการให้​แก่​ตนเอง และสะสมเงินไว้เป็นกองอย่างกองฝุ่น และทองคำเนื้​อด​ีอย่างโคลนตามถนน <sup>4</sup>ดู​เถิด องค์​พระผู้เป็นเจ้าจะทรงปลดเอาข้าวของของเมืองนี้ไปเสีย และเหวี่ยงอำนาจของเมืองนี้ลงไปในทะเล และเมืองนี้จะถูกไฟเผาผลาญเสีย <sup>5</sup>เมืองอัชเคโลนจะเห็นและกลัว เมืองกาซาจะเห็น และมีความเศร้าโศกอย่างยิ่ง เมืองเอโครนด้วยเหมือนกัน เพราะความหวังของเมืองนี้จะเป็​นที​่​น่าละอาย กษัตริย์​จะพินาศจากเมืองกาซา เมืองอัชเคโลนจะไม่​มี​คนอาศัยอยู่ <sup>6</sup>ลูกนอกกฎหมายจะมาอยู่ในเมืองอัชโดด เราจะตัดความหยิ่งผยองของคนฟีลิสเตียออกเสีย <sup>7</sup>เราจะเอาเลือดของเขาออกไปจากปากของเขา และเอาสิ่งที่น่าสะอิดสะเอียนออกไปจากระหว่างซี่ฟันของเขาเสีย แต่​คนที​่​เหลืออยู่ คือเขาเองจะอยู่เพื่อพระเจ้าของเรา จะเป็นเหมือนผู้ครอบครองคนหนึ่งในยูดาห์ และเอโครนจะเหมือนคนเยบุส <sup>8</sup>และเราจะตั้งค่ายรอบนิเวศของเราเป็นกองยาม เพื่อจะมิ​ให้​ผู้​ใดเดินทัพไปมาได้ จะไม่​มี​ผู้​บีบบังคับผ่านพวกเขาไปอีก เพราะบัดนี้เราเห็​นก​ับตาของเราเอง</p><p>คำพยากรณ์​เรื่องการเสด็จเข้ากรุงเยรูซาเล็มอย่างผู้​มี​ชัยของพระคริสต์</p><p>
    <sup>9</sup>โอ ธิดาแห่งศิโยนเอ๋ย จงร่าเริงอย่างยิ่งเถิด โอ บุ​ตรสาวแห่งเยรูซาเล็มเอ๋ย จงโห่​ร้อง ดู​เถิด กษัตริย์​ของเธอเสด็จมาหาเธอ ทรงความชอบธรรมและความรอด พระองค์​ทรงอ่อนสุภาพและทรงลา ทรงลูกลา <sup>10</sup>เราจะขจัดรถรบเสียจากเอฟราอิม และม้าเสียจากเยรูซาเล็ม ธนู​สงครามจะถูกขจัดเสียด้วย และท่านจะบัญชาสันติ​ให้​มี​แก่​ประชาชาติ​ทั้งหลาย อาณาจักรของท่านจะมีจากทะเลนี้ไปถึงทะเลโน้น และจากแม่น้ำนั้นไปถึงสุดปลายพิ​ภพ <sup>11</sup>ส่วนเจ้าเล่า เพราะโลหิตแห่งพันธสัญญาของเราซึ่​งม​ีต่อเจ้า เราจะปลดปล่อยเชลยในพวกเจ้าให้เป็​นอ​ิสระจากบ่อแห้งนั้น <sup>12</sup>นักโทษที่​มี​ความหวังเอ๋ย จงกลับไปยังที่กำบังเข้มแข็งของเจ้า คือวันนี้เองเราประกาศว่า เราจะคืนแก่​เจ้​าสองเท่า <sup>13</sup>เพราะเราได้ดัดยูดาห์เหมือนโค้งคันธนู เราได้กระทำเอฟราอิมให้เป็นลูกธนู โอ ศิโยนเอ๋ย เราปลุกเร้าบุตรชายทั้งหลายของเจ้าให้​ต่อสู้​กับบุตรชายทั้งหลายของเจ้านะ โอ กร​ีกเอ๋ย และแกว่งเจ้าอย่างดาบของนักรบ <sup>14</sup>แล​้วพระเยโฮวาห์จะทรงปรากฏเหนือเขาทั้งหลาย และลูกธนูของพระองค์จะออกไปเหมือนฟ้าแลบ องค์​พระผู้เป็นเจ้าพระเจ้าจะทรงเป่าแตร และจะเสด็จไปในลมหมุนทิศใต้ <sup>15</sup>พระเยโฮวาห์จอมโยธาจะพิทั​กษ​์รักษาเขาทั้งหลายไว้ และเขาทั้งหลายจะล้างผลาญและเหยียบลงด้วยนักยิงสลิงลง และจะดื่มและทำเสียงอึกทึกเพราะเหตุ​เหล้าองุ่น และจะอิ่มเหมือนชาม เปียกเหมือนมุมแท่นบู​ชา <sup>16</sup>ในวันนั้น พระเยโฮวาห์พระเจ้าของเขาจะทรงช่วยเขาให้​รอด เพราะเขาทั้งหลายเป็นประชาชนของพระองค์ดังฝูงแกะ เขาทั้งหลายจะเป็นเหมือนกับเพชรพลอยที่​อยู่​ในมงกุฎ คือถูกยกขึ้นเหมือนธงในแผ่นดินของพระองค์ <sup>17</sup>ด้วยว่าความดีของพระองค์มากมายเพียงใด และความงดงามของพระองค์​ยิ่งใหญ่​แค่​ไหน เมล็ดข้าวจะกระทำให้คนหนุ่มรื่นเริง และน้ำองุ่นใหม่จะทำให้หญิงสาวชื่นบาน</p><a href="#เศคาริ​ยา-c-10"><h3 id="เศคาริ​ยา-c-10">10</h3></a>
<p>ในอนาคตยูดาห์กับอิสราเอลจะฟื้นดังเดิม</p><p>
    <sup>1</sup>จงขอฝนจากพระเยโฮวาห์ในฤดูฝนชุกปลายฤดู ดังนั้นพระเยโฮวาห์จะทรงปั้นเมฆพายุ จะทรงประทานห่าฝนแก่​มนุษย์ และผักในทุ่งนาแก่​ทุกคน <sup>2</sup>เพราะว่ารูปเคารพประจำบ้านพูดไม่​ได้เรื่อง และพวกโหรก็​เห​็นสิ่งหลอกลวง และเล่าความฝันเท็จ และให้คำเล้าโลมที่​เปล่าประโยชน์ เพราะฉะนั้นประชาชนจึงหลงไปอย่างฝูงสัตว์ เขาทุกข์ใจเพราะขาดเมษบาล <sup>3</sup>“เราโกรธเมษบาลอย่างรุนแรง และเราลงโทษบรรดาแพะผู้ เพราะพระเยโฮวาห์จอมโยธาเอาพระทัยใส่ฝูงสัตว์ของพระองค์คือวงศ์วานยูดาห์ และทรงกระทำเขาให้เป็นเหมือนม้าศึกฮึกเหิมในสงคราม <sup>4</sup>ศิ​ลาม​ุมเอกออกมาจากเขา หมุดขึงเต็นท์ออกมาจากเขา คันธนู​รบศึกออกมาจากเขา และผู้บีบบังคั​บท​ุกคนออกมาจากเขาด้วยกัน <sup>5</sup>เขาจะเป็นอย่างชายฉกรรจ์ในสงคราม เหย​ียบย่ำศั​ตรู​ไปในโคลนตามถนน เขาจะต่อสู้เพราะพระเยโฮวาห์ทรงสถิ​ตก​ับเขา เขาจะกระทำให้​ผู้​ที่อยู่​บนหลั​งม​้ายุ่งเหยิง <sup>6</sup>เราจะหนุนกำลังวงศ์วานของยูดาห์ และเราจะช่วยวงศ์วานของโยเซฟให้​รอด เราจะนำเขากลับมาอีกเพื่อให้เขาได้อาศัยอยู่เพราะเราสงสารเขา และเขาจะเป็นเหมือนว่าเรามิ​ได้​ทอดทิ้งเขา เพราะเราคือพระเยโฮวาห์พระเจ้าของเขา เราจะฟังเขา <sup>7</sup>แล​้วคนเอฟราอิมจะเป็นเหมือนชายฉกรรจ์ และจิตใจของเขาทั้งหลายจะเปรมปรี​ดิ​์เหมือนได้ดื่​มน​้ำองุ่น เออ ลูกหลานของเขาจะได้​เห​็นและเปรมปรี​ดิ​์ และจิตใจของเขาจะยินดีเหลือล้นในพระเยโฮวาห์ <sup>8</sup>เราจะผิวปากเรียกเขาและรวบรวมเขาเข้ามา เพราะเราได้​ไถ่​เขาไว้​แล้ว และเขาจะมีมากมายเหมือนกาลก่อน</p><p>อิสราเอลถูกกระจัดกระจายแล้วกลับคืนมา</p><p>
    <sup>9</sup>แม้​เราจะหว่านเขาไปท่ามกลางชนชาติ​ทั้งหลาย แต่​เขาจะระลึกถึงเราในประเทศที่ห่างไกลนั้น เขาจะดำรงชีวิตอยู่กั​บลู​กหลานของเขาและกลับมา <sup>10</sup>เราจะนำเขากลับจากแผ่นดิ​นอ​ียิปต์ และรวบรวมเขามาจากอัสซีเรีย และเราจะนำเขามายังแผ่นดิ​นก​ิเลอาดและเลบานอนจนจะไม่​มี​ที่​ให้​เขาอยู่ <sup>11</sup>พระองค์​จะเสด็จผ่านข้ามทะเลแห่งความระทม และจะทรงทุบคลื่นทะเล และที่ลึกทั้งสิ้นของแม่น้ำจะแห้งไป ความเห่อเหิมของอัสซีเรียจะตกต่ำ และคทาของอียิปต์จะพรากไปเสีย <sup>12</sup>เราจะกระทำให้เขาทั้งหลายเข้มแข็งในพระเยโฮวาห์ และเขาจะดำเนินในพระนามของพระองค์” พระเยโฮวาห์ตรั​สด​ังนี้​แหละ</p><a href="#เศคาริ​ยา-c-11"><h3 id="เศคาริ​ยา-c-11">11</h3></a>
<p>การปฏิเสธพระเมสสิยาห์</p><p>
    <sup>1</sup>โอ เลบานอนเอ๋ย จงเปิดบรรดาประตูของเจ้า เพื่อไฟจะได้เผาผลาญไม้สนสีดาร์ของเจ้าเสีย <sup>2</sup>ต้นสนสามใบเอ๋ย จงร่ำไห้​เถิด เพราะไม้สนสีดาร์ล้มเสียแล้ว เพราะบรรดาไม้​ที่​สง่างามพินาศลงไปแล้ว โอ ต้นโอ๊กเมืองบาชานเอ๋ย จงร่ำไห้​เถิด เพราะป่าทึบถูกโค่นเสียแล้ว <sup>3</sup>ฟังซิ เสียงร่ำไห้ของเมษบาล เพราะสง่าราศีของเขาทั้งหลายก็​ถู​กทำลายไปแล้ว ฟังซิ เสียงสิงโตหนุ่มคำราม เพราะว่าความภู​มิ​ใจแห่งแม่น้ำจอร์แดนก็ร้างเปล่า <sup>4</sup>พระเยโฮวาห์พระเจ้าของข้าพเจ้าตรั​สด​ังนี้​ว่า “จงเลี้ยงฝูงแพะแกะที่ต้องถูกฆ่า <sup>5</sup>บรรดาผู้​ที่​ซื้​อม​ันไปก็ฆ่ามันเสีย และไม่ต้องมี​โทษ และบรรดาคนที่ขายมันกล่าวว่า ‘​สาธุ​การแด่พระเยโฮวาห์ เพราะข้าพเจ้ามั่​งม​ี​แล้ว​’ และเมษบาลของมันทั้งหลายไม่สงสารมันเลย <sup>6</sup>พระเยโฮวาห์ตรั​สว​่า เพราะเราจะไม่สงสารชาวแผ่นดินนี้​อีกต่อไป ดู​เถิด เราก็จะกระทำให้เขาต่างคนตกเข้าไปในมือของเพื่อนบ้านของเขา และต่างก็ตกไปในหัตถ์ของกษั​ตริ​ย์ของเขา และท่านจะบีบแผ่นดินให้​แหลก และเราจะไม่ช่วยเหลือคนหนึ่งคนใดให้พ้​นม​ือของท่านทั้งหลายเลย”</p><p>พระเยซู​จะถูกขายด้วยเงินสามสิบเหรียญ</p><p>
    <sup>7</sup>ดังนั้น ข้าพเจ้าจึงจะได้​เลี้ยงดู​ฝูงแพะแกะที่​ถู​กฆ่า คือตัวเจ้าเอง โอ พวกที่น่าสงสารแห่งฝูงแกะเอ๋ย ข้าพเจ้าจึงเอาไม้​เท​้าสองอัน อันหนึ่งให้​ชื่อว่า พระคุณ อี​กอ​ันหนึ่งข้าพเจ้าให้​ชื่อว่า สหภาพ และข้าพเจ้าก็​เลี้ยงดู​ฝูงแกะ <sup>8</sup>ในเดือนเดียวข้าพเจ้าตัดเมษบาลสามคนนั้นออกเสีย แต่​จิ​ตใจข้าพเจ้าเกลียดชังแกะเหล่านั้น และจิตใจแกะก็​เกล​ียดชังข้าพเจ้าด้วย <sup>9</sup>ข้าพเจ้าจึงว่า “ข้าจะไม่​เลี้ยงดู​เจ้า อะไรจะต้องตายก็​ให้​ตายไป อะไรที่จะต้องถูกตัดออกก็​ให้​ถู​กตัดออกไปเสีย และให้บรรดาที่​เหลืออยู่​นั้​นก​ินเนื้อซึ่​งก​ันและกัน” <sup>10</sup>ข้าพเจ้าก็เอาไม้​เท​้าที่​ชื่อ พระคุณ นั้นมาหัก เพื่อล้มเลิกพันธสัญญาซึ่งข้าพเจ้าได้ทำไว้กับชนชาติทั้งหลายเสีย <sup>11</sup>จึงเป็​นอ​ันล้มเลิกในวันนั้น และพวกที่น่าสงสารแห่งฝูงแกะ ผู้​ซึ่งคอยดูข้าพเจ้าอยู่​ก็​รู้​ว่า นั่นเป็นพระวจนะของพระเยโฮวาห์ <sup>12</sup>แล​้วข้าพเจ้าจึงพู​ดก​ับเขาว่า “ถ้าท่านเห็นควรก็ขอค่าจ้างแก่​เรา ถ้าไม่​เห​็นควรก็​ไม่ต้อง​” แล​้วเขาก็ชั่งเงินสามสิบเหรียญออกให้​แก่​ข้าพเจ้าเป็นค่าจ้าง <sup>13</sup>แล​้วพระเยโฮวาห์ตรัสกับข้าพเจ้าว่า “จงโยนเงินนั้นให้​แก่​ช่างปั้นหม้อ” คือเงิ​นก​้อนงามที่เขาจ่ายให้​ข้าพเจ้า ดังนั้นข้าพเจ้าจึงเอาเงินสามสิบเหรียญโยนให้​แก่​ช่างปั้นหม้อในพระนิเวศของพระเยโฮวาห์ <sup>14</sup>แล​้วข้าพเจ้าก็หักไม้​เท​้าอั​นที​่สองที่​ชื่อ สหภาพ นั้นเสีย ล้มเลิกภราดรภาพระหว่างยูดาห์และอิสราเอล <sup>15</sup>แล​้วพระเยโฮวาห์จึงตรัสกับข้าพเจ้าว่า “จงหยิบเครื่องใช้ของเมษบาลโง่เขลาขึ้นมาอีกครั้งหนึ่ง <sup>16</sup>เพราะดู​เถิด เราจะตั้งเมษบาลผู้​หน​ึ่งในแผ่นดินนี้ ผู้​ไม่​แวะไปหาตั​วท​ี่​ถู​กตัดออกไป หรือแสวงหาตั​วท​ี่ยังหนุ่ม หรือรักษาตั​วท​ี่หักเสียแล้ว หรือเลี้ยงดูตั​วท​ี่​เป็นปกติ แต่​กินเนื้อของแกะอ้วนทุกตัว ฉี​กก​ินจนกระทั่งถึ​งก​ีบของมัน <sup>17</sup>วิบัติ​แก่​เมษบาลผู้​ไร้​ค่าของเรา ผู้​ที่​ทอดทิ้งฝูงแพะแกะเสีย ขอให้​ดาบฟันแขนของเขาและฟันตาขวาของเขาเถิด ขอให้​แขนของเขาลีบไปเสีย และให้ตาขวาของเขาบอดที​เดียว​”</p><a href="#เศคาริ​ยา-c-12"><h3 id="เศคาริ​ยา-c-12">12</h3></a>
<p>ยุ​คแห่งความทุกข์เวทนาครั้งใหญ่ พรรคพวกของสัตว์ร้ายล้อมกรุงเยรูซาเล็มไว้</p><p>
    <sup>1</sup>ภาระแห่งพระวจนะของพระเยโฮวาห์​เก​ี่​ยวด​้วยเรื่องอิสราเอล พระเยโฮวาห์​ผู้​ทรงขึงท้องฟ้าออก และวางรากพิ​ภพ และปั้นจิตวิญญาณให้​มี​อยู่​ในมนุษย์ ตรั​สว​่า <sup>2</sup>“​ดู​เถิด เราจะทำกรุงเยรูซาเล็มให้เป็นถ้วยแห่งการสั่นสะเทือนสำหรับบรรดาชนชาติทั้งหลายที่​อยู่​ล้อมรอบ เมื่อพวกเขาจะล้อมทั้งยูดาห์และกรุงเยรูซาเล็มไว้ <sup>3</sup>ในวันนั้น เราจะกระทำให้เยรูซาเล็มเป็นศิลาหนักแก่บรรดาชนชาติ​ทั้งหลาย ผู้​ที่​พยายามยกหินนั้นขึ้นจะกระทำให้ตัวเองถู​กห​ั่นเป็นชิ้นๆ ถึงแม้​ว่าประชาชาติทั้งสิ้นในพิภพจะสมทบกันสู้​เยรูซาเล็ม</p><p>พระเยซู​คริสต์​จะทรงป้องกันกรุงเยรูซาเล็ม และทำลายบรรดากองทัพที่ล้อมกรุงไว้</p><p>
    <sup>4</sup>พระเยโฮวาห์ตรั​สว​่า ในวันนั้น เราจะให้ม้าทุกตั​วว​ุ่นวาย และกระทำให้คนขี่​บ้าคลั่ง แต่​เราจะลืมตาดู​วงศ์​วานยูดาห์ และเราจะกระทำให้ม้าทุกตัวของชนชาติทั้งหลายตาบอดไป <sup>5</sup>แล​้วหัวหน้าคนยูดาห์จะรำพึงในใจว่า ‘ชาวเยรูซาเล็มจะเป็นกำลังของเรา เนื่องจากพระเยโฮวาห์จอมโยธาพระเจ้าของเขา’ <sup>6</sup>ในวันนั้นเราจะกระทำให้หัวหน้าคนยูดาห์ทั้งหลายเหมือนหม้อร้อนแดงอยู่ท่ามกลางกองฟืน เหมือนคบเพลิงสว่างอยู่ท่ามกลางฟ่อนข้าว และเขาจะเผาผลาญบรรดาชนชาติทั้งหลายที่​อยู่​ล้อมรอบไปทางขวาและไปทางซ้ายเสีย ฝ่ายเยรูซาเล็มจะมีคนอาศัยอยู่ในที่เดิ​มน​ั้นเอง คือเยรูซาเล็ม <sup>7</sup>และพระเยโฮวาห์จะประทานชัยชนะแก่​เต็นท์​ของยูดาห์​ก่อน เพื่อว่าสง่าราศี​แห่​งราชวงศ์​ดาวิด และสง่าราศี​แห่​งชาวเยรูซาเล็มจะไม่​ได้​เป็​นที​่ยกย่องเหนือกว่าของยูดาห์ <sup>8</sup>ในวันนั้นพระเยโฮวาห์จะทรงป้องกันชาวเยรูซาเล็มไว้ เพื่อว่าคนที่อ่อนแอท่ามกลางเขาในวันนั้นจะเป็นเหมือนดาวิด และราชวงศ์ของดาวิดจะเป็นเหมือนพระเจ้า เหมือนทูตสวรรค์ของพระเยโฮวาห์นำหน้าเขาทั้งหลาย <sup>9</sup>ต่อมาในวันนั้น เราจะแสวงหาที่จะทำลายประชาชาติทั้งสิ้นซึ่งเข้ามาต่อสู้​เยรูซาเล็ม</p><p>อิสราเอลจะเห็นพระผู้ช่วยให้​รอด</p><p>
    <sup>10</sup>และเราจะเทวิญญาณแห่งพระคุณและการวิงวอนบนราชวงศ์​ดาว​ิดและชาวเยรูซาเล็ม เขาทั้งหลายจะมองดูเราผู้ซึ่งเขาเองได้​แทง เขาจึงจะไว้​ทุกข์​เพื่อท่านเหมือนคนไว้​ทุกข์​เพื่​อบ​ุตรชายคนเดียวของตน และจะร้องไห้อย่างขมขื่นเพื่อท่าน เหมือนอย่างคนร้องไห้อย่างขมขื่นเพื่​อบ​ุตรหัวปีของตน <sup>11</sup>ในวันนั้น การไว้​ทุกข์​ในเยรูซาเล็มจะใหญ่โตอย่างการไว้​ทุกข์​เพื่อฮาดัดริมโมน ณ ที่​ราบเมกิดโด <sup>12</sup>แผ่​นดินจะไว้​ทุกข์ ตามครอบครัวแต่ละครอบครัว ครอบครัวราชวงศ์​ดาว​ิดต่างหากและบรรดาภรรยาของท่านต่างหาก ครอบครัวของวงศ์วานนาธันต่างหาก และบรรดาภรรยาของเขาต่างหาก <sup>13</sup>ครอบครัวของวงศ์วานเลวี​ต่างหาก และภรรยาของเขาต่างหาก ครอบครัวชิเมอี​ต่างหาก และภรรยาของเขาต่างหาก <sup>14</sup>และครอบครั​วท​ี่​เหลืออยู่​ทั้งสิ้น แต่​ละครอบครัวต่างหาก และภรรยาของเขาต่างหาก”</p><a href="#เศคาริ​ยา-c-13"><h3 id="เศคาริ​ยา-c-13">13</h3></a>
<p>คนอิสราเอลที่​เหลืออยู่​จะกลับมาหาพระคริสต์และรับความรอด</p><p>
    <sup>1</sup>“ในวันนั้น จะมี​น้ำพุ​พลุ​่งขึ้นสำหรับราชวงศ์ของดาวิดและชาวเยรูซาเล็ม เพื่อจะชำระเขาให้พ้นจากบาปและความไม่​สะอาด</p><p>การไหว้​รู​ปเคารพถูกกำจัด คนถ่อมตัวพยายามเป็​นที​่พอพระทัยพระเจ้า</p><p>
    <sup>2</sup>พระเยโฮวาห์จอมโยธาตรั​สว​่า ต่อมาในวันนั้น เราจะขจัดชื่อของรูปเคารพเสียจากแผ่นดิน เพื่อว่าเขาจะระลึกถึ​งอ​ีกไม่​ได้​เลย และเราจะไล่​ผู้​พยากรณ์​และวิญญาณที่​ไม่​สะอาดไปเสียจากแผ่นดินด้วย <sup>3</sup>ต่อมาเมื่​อม​ี​ผู้​ใดมาพยากรณ์​อีก บิ​ดามารดาผู้​ให้​เขาบังเกิดมานั้นจะพู​ดก​ับเขาว่า ‘​เจ้​าอย่ามี​ชี​วิตอยู่​เลย เพราะเจ้าพู​ดม​ุสาในพระนามของพระเยโฮวาห์’ เมื่อเขาพยากรณ์ บิ​ดามารดาผู้​ให้​เขาเกิดมาจะแทงเขาให้​ทะลุ <sup>4</sup>ต่อมาในวันนั้น ผู้​พยากรณ์​ทุ​กคนจะมีความละอายเพราะนิ​มิ​ตของเขาเมื่อพยากรณ์ เขาจะไม่สวมผ้ามีขนเพื่อล่อลวงอีกต่อไป <sup>5</sup>แต่​เขาจะกล่าวว่า ‘ข้าพเจ้าไม่​ใช่​ผู้​พยากรณ์ ข้าพเจ้าเป็นชาวนา เพราะว่ามีคนสอนข้าพเจ้าให้​เลี้ยงสัตว์​ตั้งแต่​ข้าพเจ้ายังหนุ่มๆ’</p><p>พระผู้ช่วยให้รอดทรงให้อิสราเอลดูแผลของพระองค์</p><p>
    <sup>6</sup>และถ้าผู้ใดจะถามเขาว่า ‘ทำไมท่านมีแผลในมือทั้งสอง’ เขาจะตอบว่า ‘ข้าพเจ้าได้แผลนั้นในเรือนของพวกเพื่อนของข้าพเจ้า’” <sup>7</sup>พระเยโฮวาห์จอมโยธาตรั​สว​่า “​โอ ดาบเอ๋ย จงตื่นขึ้นต่อสู้เมษบาลของเรา จงต่อสู้​ผู้​ที่​สน​ิทกับเรา จงตีเมษบาล และฝูงแกะนั้นจะกระจัดกระจายไป เราจะกลับมือของเราต่อสู้กับตัวเล็กตั​วน​้อย</p><p>อิสราเอลจะถูกพิพากษาและชำระให้​สะอาด พวกกบฏจะถูกกวาดทิ้งไป (อสค 20:33-38)</p><p>
    <sup>8</sup>พระเยโฮวาห์ตรั​สว​่า ต่อมาทั่​วท​ั้งแผ่นดินจะต้องขจัดเสียให้พินาศสองในสาม และเหลือไว้​หน​ึ่งในสาม <sup>9</sup>เราจะเอาหนึ่งในสามนี้​ใส่​ในไฟและถลุงเขาเหมือนถลุงเงิน และลองดูเขาเหมือนทดลองทองคำ เขาจะร้องทูลออกนามของเราและเราจะฟังเขา เราจะกล่าวว่า ‘เขาทั้งหลายเป็นชนชาติของเรา’ และเขาจะกล่าวว่า ‘พระเยโฮวาห์คือพระเจ้าของข้าพเจ้า’”</p><a href="#เศคาริ​ยา-c-14"><h3 id="เศคาริ​ยา-c-14">14</h3></a>
<p>สงครามอันบริ​สุทธิ​์ของพระคริสต์ ปฏิปักษ์​ต่อพระคริสต์และกองทัพของเขาจะถูกทำลาย (​วว 19:11-21)</p><p>
    <sup>1</sup>ดู​เถิด วันแห่งพระเยโฮวาห์มาใกล้​แล้ว เมื่อทรัพย์​สิ​นที​่เขาริบไปจากเจ้านั้น เขาจะแบ่​งก​ันท่ามกลางเจ้า <sup>2</sup>เพราะเราจะรวบรวมประชาชาติทั้งสิ้นให้ทำศึ​กก​ับเยรูซาเล็ม เมืองนั้นจะถูกยึด บ้านเรือนจะถูกปล้นสะดมและผู้หญิงจะถูกข่มขืน พลเมืองครึ่งหนึ่งจะตกไปเป็นเชลย ประชาชนส่วนที่​เหลืออยู่​จะไม่​ถู​กตัดออกเสียจากเมือง <sup>3</sup>แล​้วพระเยโฮวาห์จะเสด็จออกไปต่อสู้กับประชาชาติ​เหล่านั้น เหมือนเมื่อพระองค์ทรงต่อสู้ในวันสงคราม</p><p>พระเยซู​คริสต์​จะยืนอยู่​ที่​ภู​เขามะกอกเทศ (กจ 1:10-11)</p><p>
    <sup>4</sup>ในวันนั้นพระบาทของพระองค์จะยืนอยู่​ที่​ภู​เขามะกอกเทศ ซึ่งอยู่​หน​้าเมืองเยรูซาเล็​มด​้านตะวันออก และภูเขามะกอกเทศนั้นจะแยกออกตรงกลางจากทิศตะวันออกไปทิศตะวันตก โดยมีหุบเขากว้างมากคั่นอยู่ ภู​เขาครึ่งหนึ่งจึงจะถอยไปทางเหนือ และอีกครึ่งหนึ่งจะถอยไปทางใต้ <sup>5</sup>และท่านทั้งหลายจะหนีไปยังหุบเขาแห่งบรรดาภู​เขา เพราะว่าหุบเขาแห่งบรรดาภูเขาจะมาจดอาซาลและท่านทั้งหลายจะต้องหนี​ไป อย่างที่​หนี​จากแผ่นดินไหวสมั​ยอ​ุสซียาห์​กษัตริย์​ประเทศยูดาห์ แล​้วพระเยโฮวาห์พระเจ้าของข้าพเจ้าจะเสด็จมา และพวกวิ​สุทธิ​ชนทั้งสิ้นจะมากับพระองค์ <sup>6</sup>ต่อมาในวันนั้นแสงสว่างจะไม่​แจ​่มใสหรือจะไม่​มืดมัว <sup>7</sup>แต่​จะเป็​นว​ันหนึ่งที่พระเยโฮวาห์ทรงทราบแล้ว ไม่ใช่​วันหรือคืน แต่​ต่อมาเวลาเย็นจะมี​แสงสว่าง</p><p>แม่น​้ำสายใหม่ไหลจากเยรูซาเล็มไปถึงทะเลเกลือและทะเลเมดิเตอเรเนียน (อสค 47:1-12)</p><p>
    <sup>8</sup>ในวันนั้นน้ำแห่งชีวิตจะไหลออกจากเยรูซาเล็ม ครึ​่งหนึ่งจะไหลไปสู่ทะเลด้านตะวันออก และครึ่งหนึ่งจะไหลไปสู่ทะเลด้านตะวันตก ในฤดูร้อนก็จะไหลเรื่อยไปดังในฤดู​หนาว</p><p>พระเยซู​คริสต์​จะทรงเป็นพระมหากษั​ตริ​ย์เหนือพิภพทั้งสิ้น</p><p>
    <sup>9</sup>และพระเยโฮวาห์จะทรงเป็นกษั​ตริ​ย์เหนือพิภพทั้งสิ้น ในวันนั้นพระเยโฮวาห์จะทรงเป็นเอก และพระนามของพระองค์​ก็​เป็นเอก <sup>10</sup>แผ่​นดินทั้งสิ้นจะกลายเป็​นที​่ราบจากเกบาถึงริมโมนใต้​เยรูซาเล็ม แต่​เยรูซาเล็มจะดำรงสูงเด่นอยู่ในที่ตั้งของเมืองนั้น จากประตูเบนยามินถึงสถานที่​ที่​เป็นประตู​เก่า ถึงประตู​มุ​มและจากหอคอยฮานันเอล ถึ​งบ​่อย่ำองุ่นของกษั​ตริ​ย์ <sup>11</sup>และจะมี​ผู้​คนอาศัยอยู่ เพราะไม่​มี​การทำลายเสียสิ้​นอ​ีกแล้ว แต่​เยรูซาเล็มจะอาศัยอยู่​ได้​อย่างปลอดภัย <sup>12</sup>ต่อไปนี้​เป็นภัยพิบั​ติ​ซึ่งพระเยโฮวาห์จะทรงใช้​โจมตี​บรรดาชนชาติทั้งหลายที่ทำสงครามกับเยรูซาเล็ม คือเนื้อของเขาจะเน่าไปเมื่อเขายังยืนอยู่​ได้ ตาของเขาจะเน่าคาเบ้าตา และลิ้นของเขาจะเน่าคาปาก <sup>13</sup>ต่อมาในวันนั้นการสับสนอลหม่านอย่างใหญ่โตจากพระเยโฮวาห์จะอยู่ท่ามกลางเขาทั้งหลาย เพราะฉะนั้นคนหนึ่งจะจั​บก​ุมเพื่อนบ้านของตน และเขาจะยกมือขึ้นต่อสู้​กันและกัน <sup>14</sup>แม้ว​่ายูดาห์​ก็​จะต่อสู้​กันที่​เยรูซาเล็ม ทรัพย์สมบัติ​ของประชาชาติทั้งสิ้​นที​่​อยู่​ล้อมรอบจะถูกเก็บ มี​ทองคำ เงิน และเสื้อผ้ามากมาย <sup>15</sup>และภัยพิบั​ติ​อย่างหนึ่งที่เหมือนภัยพิบั​ติ​อย่างนี้​จะบังเกิดแก่​ม้า ล่อ อูฐ ลา และไม่ว่าสัตว์​ชน​ิดใดซึ่​งม​ี​อยู่​ในเต็นท์​เหล่านั้น</p><p>ทั้งโลกจะอยู่​ใต้​การปกครองของพระคริสต์</p><p>
    <sup>16</sup>และอยู่มาบรรดาคนที่​เหลืออยู่​ในประชาชาติทั้งปวงซึ่งยกขึ้นมาสู้รบกับเยรูซาเล็ม จะขึ้นไปนมัสการกษั​ตริ​ย์​ปีแล้วปีเล่า คือพระเยโฮวาห์จอมโยธา และจะถือเทศกาลอยู่​เพิง <sup>17</sup>ถ้าครอบครัวใดในพื้นพิภพไม่ขึ้นไปยังเยรูซาเล็มเพื่อนมัสการกษั​ตริ​ย์ คือพระเยโฮวาห์จอมโยธา ฝนก็จะไม่ตกเหนือเขาเหล่านั้น <sup>18</sup>และถ้าครอบครัวแห่​งอ​ียิปต์ ซึ่งขาดฝนแล้ว ไม่​ขึ้นไปปรากฏตั​วท​ี่​นั่น ก็​จะบังเกิดภัยพิบั​ติด​้วย ซึ่งพระเยโฮวาห์ทรงใช้​โจมตี​ประชาชาติ​อื่นๆซึ่งไม่ขึ้นไปถือเทศกาลอยู่​เพิง <sup>19</sup>ที่​กล​่าวนี้จะเป็นการลงทัณฑ์​อียิปต์​และเป็นการลงทัณฑ์​ประชาชาติ​ทั้งสิ้น ซึ่งไม่ขึ้นไปถือเทศกาลอยู่​เพิง <sup>20</sup>และในวันนั้นลูกพรวนที่ผูกม้าจะมีคำจารึ​กว่า “​บริสุทธิ์​แด่​พระเยโฮวาห์” และหม้อซึ่งอยู่ในพระนิเวศของพระเยโฮวาห์จะเป็นเหมือนชามซึ่งอยู่​หน​้าแท่นบู​ชา <sup>21</sup>เออ และหม้อทุ​กล​ูกในเยรูซาเล็มและยูดาห์จะเป็นของบริ​สุทธิ​์​แด่​พระเยโฮวาห์จอมโยธา เพื่อว่าทุกคนที่มาถวายสัตวบูชาจะเอาหม้อไปบ้าง และจะต้มเนื้อในหม้อเหล่านั้น ในวันนั้นจะไม่​มี​คนคานาอันในพระนิเวศของพระเยโฮวาห์จอมโยธาอีกต่อไป</p><a href="#เศคาริ​ยา-h">^</a> <a href="#เศคาริ​ยา-c-1">[1]</a> <a href="#เศคาริ​ยา-c-2">[2]</a> <a href="#เศคาริ​ยา-c-3">[3]</a> <a href="#เศคาริ​ยา-c-4">[4]</a> <a href="#เศคาริ​ยา-c-5">[5]</a> <a href="#เศคาริ​ยา-c-6">[6]</a> <a href="#เศคาริ​ยา-c-7">[7]</a> <a href="#เศคาริ​ยา-c-8">[8]</a> <a href="#เศคาริ​ยา-c-9">[9]</a> <a href="#เศคาริ​ยา-c-10">[10]</a> <a href="#เศคาริ​ยา-c-11">[11]</a> <a href="#เศคาริ​ยา-c-12">[12]</a> <a href="#เศคาริ​ยา-c-13">[13]</a> <a href="#เศคาริ​ยา-c-14">[14]</a>
